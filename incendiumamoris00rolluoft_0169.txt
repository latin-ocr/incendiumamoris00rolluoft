ADvoWSONs OF YEOVIL AND CROSTON 139

Martinus Episcopus, Seruus seruorum Dei, uenerabilibus
fratribus archiepiscopo Cantuariensi‚ et episcopo Londoni-
ensi,ac dilecto filio Abbati monasterii de sancto Albano, Lin-
colniensis diocesis, salutem et apostolicam benediccionem.
Integre deuocionis et sinceritatis affectus quem carissimus
in Christo filius noster Henricus, rex Anglie illustris, ad
nos et Romanam gerit ecclesiam promeretur ut uotis suis,
illis presertim que sacre religionis et diuini cultus augmen—
tum resp-iciunt‚ fauorabiliter annuamus, hodie siquidem pro
parte dicti regis nobis exposito quod ipse inter alia monas-
teria et loca religiosa in regno Anglie per eum fundata,
uenerabile monasterium de Sion, ordinis sancti Augustini
sancti Saluatoris nuncupati, Londoniensis diocesis, pro una
abbatissa que ipsi monasterio de Sion pro tempore preesse
deberet, et uno confessore ac aliis utriusque sexus personis
inibi pro tempore, religiose sub regula et secundum instituta
sancte Brigitte perpetuo domino seruituris solempniter
sumptuoseque in Dei omnipotentis laudem, diuini cultus
augmentum, religionisque propagacionem ac pro sue et
progenitorum suorum diuine memorie Anglie regum anim-
arum salutem, fundauerat, et erigi fecerat; nonnulla eciam
alia eiusdem ordinis monasteria et loca Dei sic Dei propicio
fundare et dotare proponeret, ac pro parte eiusdem regis
nobis humiliter supplicato, et fundacionem et ereccionem
predictas apostolica auctoritate ratificare et approbare, ac
sibi huiusmodi alia monasteria et loca eiusdem ordinis
fundandi et dotandi licenciam concedendi, necnondeYeuelel
et de Croston‚ 2 Wellensis et Lichefeldensis diocesium, paro-
chiales ecclesias, quarum ius patronatus, quod ad ipsum
regern pertinere dinoscitur, idem rex ad hoc libere donare
paratus erat, cum omnibus iuribus et pertinenciis suis, in
parte dotis eidem monasterio de Sion, quod nondum dotatum
erat3 et quod ipse rex, domino concedente, ulterius de
bonis suis sufficienter dotare intendebat: appropriare et
inperpetuum incorporare et unire, de benignitate apostolica
dignaremur.

1. Yeovil‚ Somerset. 2. Lancashire.

