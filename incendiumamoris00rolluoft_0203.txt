HYPOCRITES 173

uanitas sit, ut dicunt uix subsistere possunt pro debilitate.
Callidi eciam sunt quia habent secularem sapienciam et in
hac callent, ut non percipiantur alienis insidiis in quantum
cauent defeccionem temporalium, sub speciem quietis
spiritualis auariciam palliantes in contemptum eternarum.
Sed tales quamuis ad tempus lateant sine dubio longe ante
finem uel saltem in fine quales fuerunt apparebunt. Qui
et elemosinam quod faciunt uel aliquid aliud opus in con-
spectu hominum agunt, ut omnia ab hominibs uideantur.
Et merito tales iram Dei prouocant‚ quia perfecti uideri non
esse appetentes, et intus, ubi deus uidet, uera humilitate
carentes, suam gloriam non diuinam clamant. Ualde
autem difficile est habere diuicias et eas non amare, et non
minus difficile est artem uel officium habere lucrosum et
auarum non esse.

Unde sepe defamantur sic sacerdotes inter gentes, quod
si sint casti, inueniuntur auari, si autem largi fiunt luxuriosi.
Et plerumque contingit quod suscepto sacerdocii ordine,
tanto in sceleribus profundius corruunt, quanto gradum
alciorem indigne susceperunt. Nonnulli uere anxia 1
cupiditate inflammati sub speciem uenture infirmitatis aut
paupertatis dicunt se bona colligere ut imminentem
miseriam euadant. Sed a demonibus illuduntur, quia et
bona terrena amittunt et calamitatem quam timent incur-
runt‚2 quia Deum qui seruos suos liberat in conspectu suo
non prouident‚ et quod pessimum est, cum interius pleni
sint terrena cupidine, foris se fingunt sanctitatis signaculo
fulgere. Sed qui Domini seruus est in Domino confidet,
et bona que habet ultra necessaria indigentibus distribuit.
Seruus autern mundi cuncta que possidet sue insaciabili
cupiditati male custodire studet, ut eciam ita tenax sit quod
non audeat comedere nisi uiliter et parce, quatinus parcens
multam pecuniam colligat: et hii sunt quos psalmista
confundit, dicens: Inimici eius terram lingent.³]

1. Short texts “auara'’ 2. Most, MSS. “incurrent.’² 3. Psalm. 71, 9.

