THE PRESENCE OF THE BELOVED 273

finem solacii mei ac desiderii, quando ad me ipsa eueniret,
timere potero de separacione ardente et amara, quoniam
omnis felicitas quam habeo in huiusmodi amore, in fine non
est nisi fletus et anxietas quando iam prope est, quod pena
amarissime animam cruciabit.

Omne itaque oblectamentum quod homines in hoc exilio

aspexerunt feno comparatur, quod‹nunc floret et uirescit,
sed protinus euanuit quasi non fuerit. Sic nimirum

gaudium huius mundi recte considerantibus apparet, et
succedentibus sibi solaciis captiuorum nunquam in eodem
statu permanet, sed semper transit donec in nichilum redi-
gatur. In labore tamen et erumpna omnes consistunt, nec
ea quisquam poterit euitare. Amoris autem fidelis et non
ficti natura hec est, ut persistat in stabilitate perpetua, et
quocumque successore nouo non mutetur, unde1 et uita

que dileccionem inuenire potuerit, eamque in mente
ueraciter cognouerit, a dolore conuertitur in ineffabile

gaudium, et conuersatur in misterium melodie. Melum
enirn amabit, et iubilando in Ihesu assimilabitur auicule
canenti usque ad mortem, sed et forsitan in morte solacio
non carebit cantici caritatis, si enim contingat mori, et non
pocius uiuens transire ad amatum suum. Post transitum
denique mirabiliter eleuabitur in laudem Conditoris‚ et
inestimabiliter affluet deliciis canendo, et in clamorem
seraphicum cito assurget, ut laudando luceat et seruiat
iugiter sine fine. Ibi aderunt amplexus amoris et
suauitas amancium, copulabitur in corde, coniunccio
carorum constabit in eternum. Mellifluum os oscula ex-
hibebit delicata, et amor utriusque nunquam cessabit.

Mihi namque immensam leticiam ac securitatem generat f. 97b
presencia amati mei, nec ullius molescie cum ipso
reminiscor. Cuncta2 aduersancia euanescunt‚ omnes alie
affecciones et concupisciencie non comparent, immo sedan-

tur et dispareunt, et ipse solus me reficit et inuoluit, quem
solum mea mens ardenter concupiuit. Tu autem Christum

1. (9) “unde et qui istam dileccionem inuenire poterit.”
2. (f) “aduersa.'’

S

