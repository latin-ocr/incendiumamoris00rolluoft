264 ΟΝ FRIENDSHIP

sunt mortis quia contra Deum peccant. Errant ergo tur-
piter qui dicunt quod omnia facta nostra, siue interiora siue
exteriora, sunt meritoria uel demeritoria; quia auferre
nituntur, uel saltem in nobis non esse contendunt delecta-
ciones et acciones naturales, et sic confusionem nobili nature
inducere non uerentur. Illa uero amicicia uel familiaritas
uirorum ac mulierum illicita est et prohibita, qua uolupta-
tibus carnalium affectuum implendis, in uili concupiscencia

f. 55 conueniunt, et eterna postponentes temporalibus solaciis,
corporeisque amoribus florere querunt. Ipsi eciam grauiter
delinquunt, et maxime qui sacrum ordinem acceperunt, qui
accedunt ad mulierculas uelut peccatores, dicentes se
languere pro amore illarum et pene tabescere immenso
desiderio, cogitacionumque conflictu, et sic eas leues et
instabiles ad miseriam presentis uite et future perducunt.
Sed et ipsi non permanebunt impuniti, portant enim secum
dampnacionem suam de quibus per psalmistam dicitur:
Sepulchrum patens est guttur eorum, linguis suis dolose
agebant; iudica illos Deus.1 Uult namque Deus mulieres
a uiris nec prorsus despici, neque per uana blandicia seduci3
sed in omni sanctitate et sanctimonia ad salutem anime et
corporis fideliter et caritatiue erudiri; sed nunc raro inueni-
tur, qui sic faciat, quin pocius, (quod dolendum est‚) uel
pro muneribus uel p-ro specialitate earum adquirenda
student eas informare. Unde sepe contingit quod si in
uno instruant, in alio destruant et confundant, et ea quibus
placet mulieribus uti, ne offendantur, uel non uolent uel non
audent prohibere, quamuis mala sunt.

Est autem uera amicicia,amancium consolidacio,mencium
consolacio, anguscie releuacio, tristicie secularis expulsio,
reformacio peccatorum, augmentacio sanctitatis, diminucio
sceleris, multiplicacio bonorum meritorum, dum amicus ab
amico uicissim et a malo per salubre consilium trahitur, et

f.55b ad bonum agendum inflammatur, dum in amico graciam
intuetur quam ipse in se habere concupiscit.· Non ergo
spernenda est sancta amicicia, que omni miserie medicinam

1. Psazm 5, 11.

