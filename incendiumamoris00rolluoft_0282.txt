252 THE GIFTS OF GOD'S CHOSEN

eterno amori omnino adherebant. ¹Quamobrem impulsi
temptamentis, dum ascendere uidebantur, antequam ad
culmen poterant peruenire, inferius corruerunt.

Sed sine dubio uerus amator eternitatis inter temptaciones
tenet se tranquillum, et in hac pugna coronam sibi adquirit
in qua alii instabiles occiduntur. Nec desinunt dilecti
Christi omnia amputare obstacula, atque corda sua coram
Conditore totaliter effundunt. Ac nequaquam ut hii qui
pedem in amore non fixerunt, ab ascensu intencionis deiecti
marcescunt, ac pocius immutabiliter preparantes ad eterna
gaudia stabiliter persistunt in inceptis, nutriti et educati in
dulcedine celestis saporis, ut luceant eis qui foris sunt
exemplo sanctitatis, et intra semetipsos igne amoris dulciter
inardescant. Errores quippe carnalium affectuum mortifi—
cant per mundicie appetitum, quamuis nullus in hac uita
ingeneratam concupiscenciam ad plenum possit extinguere,
aut ita perfectus esse ut ualeat in carne uiuere et non
peccare. Ac per hoc nec hic perfecte sanabitur,1 sed in illa
patria ubi gloria confortat intellectum ad cernendum Deum,
et pax perhennis anguscias molesciasque inuadit, usque-
quaque et expellat, ut nulla sit corrupcionis anxietas,
quandoquidem sempiterna beatitudo consummat triumph-

ἱ. 9·Ζό antem. Interim autem euigilet mens et suspiret perseuer-
anti amore incendii, et delectabilia uisibilis uanitatis studeat
euitare. Ad hoc enirn remaneat usque ad mortem: sed in
morte perit fornes peccati, langorque nature, ut electus
quisque ad amandum se habilitans‚ roboratusque superna
gracia, contra ipsum fomitem continencia armatus, gloriosa
exerceat certamina, et cuncta debellet que hostiliter amantes
insignuntur.2 Hinc sane dum pugnans uincit et non
uincitur, in amenitatem eleuatur admirabilem, cui omnia
interiora eius applaudunt, quia misterium3 amoris in se
percipit inspirari, et in estu mellifluo superius ascendit,
contemplatusque cum iubilo mellifluas laudes emanentes4
amanti, festinantibus ad interitum, immo ad nihilum

1. (i) “saluabitur.’' 2. (q) “ixlsignentur.''
3. (9) “ministerium.'' 4. (s) “emanans,'’

