WHAT IS GOD? 161

Horum errores abicientes dicimus: Filius siquidem Dei
coeternus Patri omnino credendus est et intelligendus, quia
nisi ipsum Pater ab eterno gigneret, in se profecto plenus
Deus non fuisset. Si enim Deus prior aliquando extiterit,
quando Filium non habuit, tunc nimirum minor fuit quam
postea quando Filium generauit,1 quod nullus sane mentis
dicet. Incommutabilis ergo Deus incommutabilem gignet
Deum, et quem ab eterno genuit, eciam hodie gignere non
desistit, quia nec substancia geniti aliquando non genita
dici potuit, nec generantis essencia nunquam sine unigenito
ex se genito se sentiuit. Quemadmodum enim diuinitatis
principium nulla racione, nullo intellectu, (quia principium
non habet), inueniri poterit: ita et generator Filii cum
eternitate deitatis immutabiliter permansit. Cumque uero
in infinitate Dei admiracio et honor omnipotentis sine
exordio clarescit, ad quid se humana insipiencia eleuat, ut
sacramentum ineffabile auribus mortalium intimare con-
tendat? Ille autem Deum perfecte cognoscit, qui ipsum f. 25b
incomprehensibilem et incognoscibilem esse deprehendit.

Nihil enim perfecte cognoscitur nisi causa eius unde et
quomodo sit perfecte sciatur. In presenti autem ex parte 2
cognoscimus, et ex parte scimus: in futuro uero perfecte
cognoscemus et plene, ut licet. creaturis et expedit eis.
Porro qui ultra id quod utile est de incorruptibilitate
Conditoris scire appetit, sine dubio a perfecta huius sciencia
stulcior cadit. Tu queris: “quid est Deus'’ P et ego tibi
breuiter respondeo: “tale ac tantum est, quale et quantum
nec aliud est nec esse potest.'’ Si uis scire proprie
loquendo, “quid est Deus'': dico quod nunquam solu-
cionem huius quescionis inuenires. Ego non noui, angeli
nescierunt, archangeli non audierunt. Quomodo ergo tu
uis scire quod inscibile est et indocibile P Deus enim, cum
omnipotens sit, non potest te docere quid ipse sit. Si enim
scires quid est Deus, esses sapiens sicut Deus, quod nec
tu nec aliqua potest creatura. Sta ergo in gradu tuo, et
alciora ne quesieris; quia si desideras scire quid est Deus,

1. (j)unco1·rected, “gignauit.'’ 2. cf. I, Cor. 13, 9.

L

