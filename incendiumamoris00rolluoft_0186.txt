156 REWARDS OF GOD'S LOVERS

Cuius amor, in cordibus radicatus stabilisque effectus trans-
format nos ad suam similitudinem3 et aliam gloriam et
diuinam plane letificantem mentes amore ardencium in nos
infundit.

Amor enim eius ignis est igneas faciens animas, ut sint
lucentes et urentes, et expurgat eas ab omni fece peccati.
Qui ignis in electis ardens cogit eos sursum semper mental-
iter aspicere, et mortem in desiderio indefesse retinere.
Proinde pensemus dum adhuc peccare possimus, prospera
mundi fugere, aduersa libenter tollerare. Mala namque
mens cum gaudet deperit, et seipsam quasi blando ueneno,
dum in creatura iocunditatem querit, occidit. Cuius con-
tagia conemur deuitare inspiciendo in internas epulas que
amatoribus ardentibus integre ordinantur in excelsis.
Itaque confortemur concedente Christo in canore caritatis
et delectemur in dulcissona deuocione‚ dum impii in
horrendis obscuritatibus obdormiunt, et sceleribus pleni ad

f. 68b supplicia descendunt. Nimirum ualde uidetur quod mort-
alis homo in tam diuina dileccione capitur, quod in sua
secreciori substancia non sentit nisi solacium supernum, et
quasi in organo ascendit in altum concupitum clarificantem
contemplari. Qui quod ab aliis infertur ad dolorem in
gloriam uertit, ut iarn quodammodo in anima impassibilis
uideatur, qui nec mortis metu turbari poterit‚1 nec a tran-
quillitate ad intemperanciam aliquando titubabit. Excitatus
enim in amore assiduo et in cogitacione que est continua in
Ihesu cito deprehendet defectus suos, et quos corrigens
deinceps cauet ab eisdem, et sic gerit iusticiam iugiter,
donec ad Deum deducatur, et sedeat cum celigenis in sede
sempiterna. Quapropter clarus consistit in consciencia et
constans est in omnibus uiis bonis qui nunquam aut
seculari tristicia afficitur aut inani gloria letatur. Obstinati
autem in operibus immundis non cognoscunt Christi
amorem, quia igniti sunt concupiscencia carnali et debitam
deuocionem Deo non exhibent propter sarcinam diuiciarum
qua ad terram deprimuntur. Porro non predestinantur ad

1. (9) omits “qui nec—poterit.”

