206 ACTIVE AND CONTEMPLATIVE LIFE

tur, quia tantum celestibus non intendunt ut sic in Ihesu
iubilare mereantur, et ideo merito actiua uita postponitur,
et contemplatiua in presenti et in futuro digne prefertur.

Unde in fercu101 ueri Salomonis columpne sunt argentee,
et reclinatorium aureum. Colunpne cathedre sunt fortes
sustentatores et boni rectores ecclesie. Hec sunt argentee,
quia in conuersacione sunt clari, in predicacione sonori.
Reclinatorium aureum sunt uiri contemplatiui in quibus, in
summa quiete existentibus, specialiter reclinat caput suum
Christus. Nam et ipsi in ipso2 singulariter requiescunt.

f. 81 Hii sunt aurei, quia puriores et cariores sunt in honestate
uiuendi, et rubicundiores in feruore amandi ac contem-
plandi. Porro Deus predestinat electos suos ad diuersa
ministeria perimplenda. Non enim singulis datum est ut
omnia officia exequerentur: sed singuli habent quod suis
statibus magis congruit. Unde apostolus ait: Unicuique
nostrum data est gracia secundum mensuram donacionis
Christi-3 Alii enim elemosinas ex iuste adquisitis faciunt.
Alii usque ad mortem ueritatem defendunt. Alii uerbum
Dei clare et fortiter predicant, et aliis predicandum in scrip-
turis suis manifestant. Alii pro Deo magnam penitenciam
et miseriam in hac uita tolerant. Alii per donum contem-
placionis soli Deo uacant, et ad amandum Christum se
prorsus mancipant. Sed sine dubio inter omnes status qui
sunt in ecclesia precipuo gaudent munere qui, contem-
platores effecti in diuino amore, iam meruerunt canendo
iubilare.

Si quis autem utramque uitam possit adquirere, scilicet,
contemplatiuam et actiuam, et ipsas retinere et implere,
magnus esset ille, ut uidelicet corporale impleat ministerium
et nihilominus in se sonorum celicum senciat, et in gaudium
eterni amoris canens liquefiat. Nescio si unquam aliquis
mortalis hoc habuit: mihi impossibile uidetur quod
utrumque simul fiat. Christus uero inter homines non est
numerandus in hac parte, neque beata Mater eius inter
mulieres. Christus enim non habuit uolubiles cogitaciones

1. Cf. Cant. 3, 9. RV. “palanq11i1i.'’ 2. (9) ‘⁶ Christo.'' 3. Eplies. 4, 7.

