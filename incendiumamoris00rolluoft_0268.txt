f. 88

238 INSTRUCTION ΟΝ THE CONTEMPLATIVE LIFE

sua uita detinetur. Porro in claritate et igne manebit cor
eius, et in mirabilem melodiam subleuabitur. Non respiciet 1
personam hominis, ideo a pluribus stultus uel rusticus
reputatur. Quia Deum in canora iubilacione laudabit,
laudem enim Dei ex intimis precordiis eructat, et uox eius
dulcissona in excelsis usque peruenit, quam audire delec-
tatur maiestas diuina.

Faciem habet decorem, cuius speciem rex concupiscit,
uncle et sapienciam increatam in se tenet. Trahitur enim
sapiencia ex occultis, et delicie sue esse cum amatoribus
eternitatis, quia non inuenitur in terra suauiter uiuencium3
manet autem in eo de quo predixi, quia totus in amore
Christi liquescit, et omnia interiora eius ad Deum clamant.
Clamor iste amor est canorus, quia magnam uocem eleuat
usque ad aures Dei: est et desiderium boni, affeccioque
uirtutis. Clamor eius extra mundum est, quia mens eius
nihil preter Christum concupiscit. Ignitus est eius interior
homo igne amoris ut sit cor eius lucens et urens et nihil
exterius agat, quod non possit ad bonum interpretari.
Laudat Deum in iubilo, sed in silencio; non ad aures

hominum sed in conspectu Dei et ineffabili suauitate odas
emittit, id est laudes.

CAP. 33.

(Quod canticum spirituale non compatitur exteriorem; et
racio et error contradicencium; et de sciencia infusa et
inspirata, quomodo differt ab adquisita.)

Sed in hoc sciat sublimatus in sanctitate quod canticum
experitur, de quo sermocinor, si non ualeat sustinere
clamorem psallencium nisi canor eius interior ad cogitatum
redigatur, et exteriora2 ad dicendum sit dilapsus. Quod
quidam autem inter cantantes uel psalmodizantes distra-
huntur in sua deuocione, non est ex perfeccione, sed
instabilitate mentis, quia aliorum uerba interrumpunt suas
preces et confundunt, quod quidem perfectis non contingit.

1. (9) “ respiciat.⁷’
2. Short texts “interior.”

