ILL-GOTTEN GAIN 231

peccator implere se non fingit. Potentes autern et diuites
seculares qui in alienis possessionibus adquirendis insacia-
biliter estuabant, atque ex illorum diuiciis et bonis in
terrenam magnitudinem potenciamque mundanam succre-
uerunt, ementes paruo precio quod secundum transitoriam
substanciam erat magni ualoris‚ aut in officiis regiis seu
magnatum constituti, donaria plurima sine merito et
remuneracione acceperunt, ut deliciis et uoluptatibus ac
honoribus potirentur, non me sed beatum Iob audiant.
Ducunt, inquit, in bonis dies suos, et in puncto ad infernum
descendunt} Ecce totum in uno puncto perdunt quod per
totam uitam suam adquirere studuerunt. Cum hiis
morabatur sapiencia huius mundi, que stulticia apud Deum
appellatur, et prudenciam carnis cognouerunt‚ que inimica
est Deo. Propterea potentes potenter tormenta pacientur,
quia Deum scientes, non Deum sed semetipsos glorificantes
euanuerunt in cogitacionibus suis, dicentes se esse sapientes,
stulti facti sunt. Et qui gloriam et delicias experti sunt f· 46
istius seculi, ad profunditatem peruenerunt fetentis inferni.
'r‘ Quippe inter cunctos qui mundi uiciis alligantur, de
nullis, ut arbitror, tam parua spes est habenda saluacionis,
quemadmodum de istis quos uulgus terre perpetratores2
appellant. Cum enim omnem fortitudinem ac iuuentutem
suam in alienis possessionibus adipiscendis per fas et per
nefas effundunt, postea in senectute sua quasi secure
quiescunt, retinentes que illicite habuerunt. Sed quia con-
sciencia timida est, nequicia dat testimonium condemp-
nacioni. Quando solum ab iniustis exaccionibus cessantes,
alienis bonis tamquam sua propria essent uti non formident.
Forsitan si totaliter aliena redderent, pauca sibi remane-
rent3 sed quia superbi sunt, mendicare erubescunt, uel
pocius ab honore pristino cadere non sustinent. Unde et
dicunt se fodere non ualere.3 Eligunt itaque, decepti a
demonibus, mundanam miseriam euadere: ut eternam et
infernalem paciantur sine fine. Denique dum tales in orbe
dominantur, et tyrannidis sue potestate minores opprimunt,

l. lob, 21, 13. 2. Misyn, “purchesurs.’' 3. Luc. 16, 3.

