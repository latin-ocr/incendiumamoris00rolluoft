202 SACRED AND PROFANE BEAUTY

ante faciem Dei.l Hic est amori perfectus, [sed utrum iste
status in amore semel habitus aliquando posset amitti, non
incongrue queri potest. Dum autem homo potest
peccare, potest et caritatem amittere. Sed non posse

f. 35 peccare, non est in statu uie sed patrie; ergo

omnis homo quantumcumque perfectus est in hac uita,
adhuc peccare potest eciam mortaliter. Quia fornes peccati
nullo uiatore plene extinctus est, secundum legem com-
munem. Si autem aliquis talis esset qui nec concupiscere
nec temptari posset, secundum hoc magis pertineret at
statum patrie quam uie, nec esset ei multum non delinquere
cum non posset peccare. Ego penitus ignoro si talis sit,
uiuens usquam2 in carne3 quia, (pro me loquar,) caro con-
cupiscit aduersus spiritum et spiritus aduersus carnem ;3 et
condelector legi Dei secundum interiorem hominem, sed
nescio adhuc tam amare quod possum concupiscenciam
penitus extinguere.

Estimo tamen quod unus est gradus perfecti amoris,
quem quicumque attigerit, illum deinceps numquam perdit.
Aliud est enim posse perdere, aliud semper tenere quod non
uult amittere eciam si possit. Abstinent uero se perfecti
quantum in se est ab omni re qua eorum perfeccio uel posset
destrui uel eciam impediri. Cum libertate arbitrii diuina
gracia sunt repleti, qua assidue excitantur ad bonum
amandum, loquendum, et agendum ε et a malo cordis, oris,
et operis retrahuntur. Cum ergo homo ad Christum per-
fecte conuersus‚ cuncta transitoria despexerit, et se in solo
Conditoris desiderio immobiliter, ut mortalibus pro cor-
rupcione carnis permittitur, fixerit: tunc nimirum uires
uiriliter exercens, primo quasi apert04 celo supernos ciues
oculo intellectuali conspicit, et postea calorem suauissimum,
quasi ignem ardentem sentit. Deinde mira suauitate
imbuitur, et deinceps in canore iubilo gloriatur. Hec est
ergo perfecta caritas, quam nemo nouit nisi qui accipit, et
qui accipit nunquam amittit, dulciter uiuit, secure morietur.

1. Psalm. 41, 3. 2. (j) uncorrected, “quisquamst (k) “unquam.''
3. Gal. 5, 17. 4. Cf. cap. 15, p. 189.

