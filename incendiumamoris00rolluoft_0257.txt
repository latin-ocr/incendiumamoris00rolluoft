AT THE BEGINNING 227

affluunt, et tamen sibimetipsis uilissimi apparent, et inter
omnes se ulteriores ac infimos uident.

Conare ergo, et tu qui adhuc rudis ac neophytus es,
fortiter inimicis tuis spiritualibus resistere, in corde tuo non
sinas cogitacionem prauam quiescere, immo contra insidias
demonum, prudenciam adhibe. Cum immunda imaginacio
uel cogitacio contraria proposito tuo menti tue obuiauerit‚
noli succumbere sed uiriliter pugna,ad Christum incessanter
clama donec induaris Dei armatura. Et si mundi contemp· f. 4312
tores imitari desideras, non cogites quid relinquas, sed quid
contempnas, quanto affectu uota tua coram Deo presentes,
quanto desiderio amoris preces offeras, quanto ardore
uidendi Deum, ei adiungi languescas. Si omne peccatum
perfecte odias, si transitorium nihil queras, si terrenis
solaciis renuit consolari anima tua, si superna sapias, si
superna contemplari et maxime Dei Filium iugiter con-
cupiscas, si moderate loquaris et sapienter, (quia non
loquitur nisi quasi coactus, cuius spiritus melle diuini amoris
et dulcedine canoris Ihesu est liquefactus,); ecce in hiis et
huiusmodi exercitatus quandoque perfeccionem attinges.
Talem nimirum mundi contemptorem approbat Deus.
Anima namque que et suauis est per nitorem consciencie,
et decora per caritatem dileccionis eterne, ortus Christi
potest dici; quia a uiciis purgata, uirtutibus floret, et
suauitate cantus iubilei, quasi concentu auium gaudet.
Totam ergo intencionem nostram constituamus Deo obedire,
Deo seruire, Deum amare, et in omni bono opere quod
agimus, ad Deum peruenire intendamus.

Quid enim ualet terrena cupire uel carnalem amorem
affectare, cum inde nihil durabile habere poterimus, nisi
iudicis iram, scilicet eternam penam? Amor quippe
carnalis temptaciones excitat, ne perfectam mundiciam
assequaturl excecat, peccata perpetrata occultat, ad per-
petranda noua scelera incaute precipitat, ad ornnes prauas
delectaciones inflammat. Omnem quietem perturbat, ne
Christus ardenter diligatur impedit, et omnes ante adquisitas

1. (α) “ assequamur, peccata. p.0.’'

