256 THE TWO ECSTASIES

denique in canorem melique 1 dulcidine liquefiat. Hoc enim
ex raptu isto assequetur, qui ad hoc eligitur. Quamobrem
isciusmodi 2 raptus magnus est et mirabilis, excellit namque
ut arbitror, omnes acciones, uie, quia quedam pregustacio
estimatur suauitatis eterne.3 Exceditque‚ ni fallor,4 omnia
alia dona, que sanctis in hac peregrinacione ad meritum a
Deo conferuntur. In hoc enim merentur superiorem locum
in patria, quia per hoc Deum in uia ardencius et quiecius
amauerunt3 quemadmodum summa quies ad hoc exquiren-

f. 941> dum et retinendum exposcitur, quia in nimia mocione cor-
poris uel in constancia et uagacione mentis nequaquam uel
accipitur uel tenetur.⁵ Igitur ubi electus aliquis ad illud
eleuatur‚ in magno gaudio, plenus uirtute uiuit, in secura
suauitate morietur, et post hanc uitam inter angelicos choros
excellencior et Deo propior assistit.

Interim autem habet dulcorem, feruorem, et canorem, de
quibus longe supra tactum est, et per que Deo seruit, et
Deum diligens illi inseparabiliter adheret. Sed quia corpus
quod corrumpitur aggrauat animam, et terrena habitacio
deprimit sensum multa cogitantem; non eadem facilitate
semper iubilat neque canore eque perspicuo iugiter et in
omnibus clamat. Aliquando namque magis de feruore et
dulcedine sentit etcum difficultate canit. Quandoque uero
ad canendum, mira suauitate ac facilitate rapitur3 cum
tamen feruor remissior senciatur‚ sepe eciam in canorem
cum maxima amenitate euolat, et exit, et eciam ipsum
feruorem ac dulcedinem uere sibi adesse cognoscit. Num-
quam tamen est feruor sine dulcore, quamuis aliquando sit
sine canore, quem eciam impedit cantus corporalis, et
strepitus tumultuancium redire cogit in cogitatum. In
solitudine siquidem liquidius assunt, quia ibi loquitur
dilectus ad cor tanquam uerecundus amator qui amicam

1. (j)‘ ‘mellique'’ 2 (9)“ huiusmodi?

3. Cf Hugh of S. Victor De arrha anime—‘ ‘Vere ille est dilectus tuus

qui visitat te —‚v enit non ut totum infundat se, sed ut gustandum praebeat

se.⁷ ’Patrem L'at. clxxvi, 955.
4. (f)‘ ‘ut arbitrors'
5. (q)“ et nimia mocione uel inconstancia et uagacione mentis nequaquam

accipitur uel teneturst

