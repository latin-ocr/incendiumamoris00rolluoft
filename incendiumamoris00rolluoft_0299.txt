LOVE IS A QUENCHLESS FLAME 269

ex se pulchritudinem et bonitatem, immo ipsa pulchritudo
et bonitas est. Alia quecunque non nisi ab ipso pulchra
et bona sunt, et quanto ei magis appropinquant, tanto sunt
pulchriora et meliora. Decentissime igitur ipse amatur,
qui omnia in se continet que querende sunt ab amante,
unde ex parte eius nihil retrahit quin ardentissime possit
amari. Si enim aliud amauero‚ mordet me consciencia
mea quod non recte amo, timeo ne id quod amo non ita me
reamet, et si de hoc non timerem, tamen adhuc concucior
pro morte que male amantes separat, et cunctam uanitatem f. 58
suam deuastat. Insuper sepe occurrunt alia aduersancia
que serenitatem suauitatemque amancium conturbant; sed
qui Deum ueraciter et toto corde deligit, tanto in consciencia
purior existit, quanto in diuino amore ardenciorem se
cognouit. 2 Unde et amantissimum amatum suum experitur,
a cuius dulcedine mors non segregat, immo tunc perfecte
dilectum inuenit, quando ab hoc mundo transit, eique
ueracissime coniugstur, ut ab eo deinceps nunquam elon-
getur, sed in amplexus amenissimos currat assidue, et ipsum
quem amauit, quem concupiuit, manifeste uidens glorietur
sine fine. Hunc itaque amorem igni inextinguibili
assimilo, quem nulla uis aduerse potestatis deicit, nullius
blandimenti mollicies deuincit. Hic amor purgat nos a
peccatis nostris, et in immenso ardore omnia exurit ob—
stacula que impedirent ad amandum, atque in flammis
feruidissimis diuine dileccionis clariores nos reddit auro,
soleque lucidiores. Amor iste medicinam nobis afferet
spiritualem, nec aliquid estimo esse inter omnia que
enumerari possunt a clericis, quod nos ita sustentat et
serenat, ac ab omni fece iniquitatis expiat, quemadmodum
feruens dileccio deitatis et continua meditacio Conditoris.

Lacrime lauare solent a delictis, et dolor cordis delet
dampnacionem; sed ardens amor omnia excedit inexcogi-
tabiliter et excellentissime resplendentem facit animam,
unde et pro omnibus que operari possumus, cor eterni regis
adquirit et in canoro gaudio meretur contemplari]

