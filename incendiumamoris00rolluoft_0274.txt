244 THE UNSPEAKABLE MELODY

cencie mee uscionem, ut saltem ex canticis caritatis sodalis
subtiliter indagarem substanciam meam, et mensuram
modulacionum, in quibus prestabilis putarer, mihi innote-
sceret, si forte ab infelicitate exemptum me inuenirem, et
quod per me medicare non presumo, quia nondum reperi
quod exopto, in solaciis socii mei requiescerem cum dulcore.
Siquidem si clamorem illum canorem ab extrinsecis auribus
omnino absconditum arbitrer, (quod et uere esse audeo
annunciare‚) utinam et illius modulaminis inueniam
auctorem hominem, qui etsi non dictis, tamen scriptis mihi
gloriam meam decantaret, et pneumataque nexus in nomine
nobilissimo coram amato meo edere non erubui, canendo
ac pneumatizando depromeret. Hic etenim esset mihi
amabilis super aurum: et omnia preciosa non adequarem
ei que habentur in hoc exilio. Uenustas namque uirtutis
cum ipso habitat, et amoris arcana perfeccius inuestigat.
Diligerem denique illum sicut cor meum nec esset aliquid
quod ab ipso occultare intenderem, quia canorem quod cupio

f. 48b intelligere mihi exprimeret, et iubilum iocunditatis mee
clarius enodaret. In hac equidem apercione exultarem
amplius, aut certe uberius emularem; quoniam mihi osten-
deretur incendium amoris et sonora iubilacio euidenter
effulgeret. Clamosa quoque cogitacio sine laudatore non
laberetur, neque si in ambiguis laborarem. Nunc uero me
deprimunt languores erumpuosi exilii et molescie aggrauan-
tes uix ne subsistere permittunt, et cum intus inardescam
calore increato, foris quasi fuscus et infelix sine luce
delitesco.

Ergo ne, Deus meus, cui deuocionem offero absque
ficcione, recordaberis mei in miseracione? quia miser sum,
misericordia indigeo; et nonne languorem qui me ligat
subleuabis in lucem, utopportune habeam quod concupisco?
Laboremque quoque quo luo quod deliqui, mutabis in
mellicum mansionem, ut melodia perseueret ubi demora-
batur tristicia, et uideam in uenustate sui decoris dilectum
quern desidero, et laudem eum eternaliter tentus tactu eius,
quia ad ipsum langueo.

