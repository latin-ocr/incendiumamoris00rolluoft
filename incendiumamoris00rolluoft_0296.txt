266 ΟΝ FRIENDSHIP

sed ad honorem Dei seruare donec ipse animam a corpore
separet qui illa coniunxit. Tales ergo et hominibus sunt
asperi et in seipsis amari, amicicie quoque custodiam non
cognoscunt quia nec eius uiam tenuerunt. Amor equidem
consanguineorum si immoderatus est, carnalis dicitur
affectus et rumpendus est, quia ab amore Dei impedit3 si
autem moderatus sit naturalis dicitur, et non perturbat a
seruicio diuino, quia natura in quantum huiusmodi non
agit contra factorem nature.

Postremo merito reprehendibiles sunt nostri temporis
mulieres que nouos ornatus, tam capiti quam corpori, in
tanta et tam mirabili uanitate inuenerunt, et inuentos
induxerunt, quod et aspicientibus horrorem ingerant et
stuporem. Non solum enim contra sentenciam apostoli in
auro et in torcione crinium,l pompe ac lasciuie seruentes
incedunt, sed eciam contra honestatem humanam et naturam
diuinitus institutam, cornua sibi lata et magnitudine
horrenda, de capillis in se non radicatis composita, suo
capiti imponunt; quarum quedam suam turpitudinem uel

f. 56b uelare uel pulchritudinem augere studentes, fuco adulterine
fallacie facies suas colorant, et dealbant. Uestimentis
eciam nouo modo sculptis et uiri et femine uanissime
abutuntur, non considerantes quid nature deceat,
sed quid rumoris noua uanitas diabolo suggerente intro-
ducat. Siquis autem uel rarissimus de talibus corripere
uelit, irridetur, et magis ponderant inanem fabulam quam
emendacionem. Uadant ergo et cadant, capiantur et
illaqueentur. Iste domine et mulieres que uocantur
ingenue, uelint decorari ad tempus et deformari ineternum‚
quia post peractam gloriam infernalem sencient penam, que
non Christum in hac uita sed uilissimam mundi uanitatem
amauerunt‚ coronantes se rosis priusquam marcescerent,—
sed nunc ad alia transeamus]

1. cf. I Tim. 2, 9.

