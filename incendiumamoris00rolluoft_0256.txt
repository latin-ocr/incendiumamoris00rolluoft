f. 43

226 AN INSTRUCTION FOR THE SIMPLE

CAP. 29.

(Instruccio rudium et neophitorum amare cupiencium et de
mulieribus uitandis.)

Anima fidelis sponsa Ihesu Christi superbiam eicit, quia
profunde diligit humilitatem. Inanem gloriam abhomina-
tur, quia solam eternitatis leticiam cupiens Christum
sequitur. Carnalem repansacionem et molliciem odit, quia
dulcorem eterni mellis pergustans amorem dilectissimi sui
semper sentire inardescit. Iram malam non habet, quia pro
amore Christi omnia sustinere se paratam prebet. Aliis
uero inuidere nescit, quia uero amore rutilans omnium pro-
fectui et saluti congaudet. Nemo quippe inuidus est, nisi
qui in ueritate minor est et se maiorem estimat, unde contra
alios ne ei equales uideantur, calumpnias parat. Uel si alius
eo maior, pulchrior uel forcior inter gentes dicitur, statim
dolore inuidie tactus contristatur. Sed illam uanam transi-
torie laudis gloriam anima non potest querere, que uel ad
modicum succensa est igne speculacionis superne. Ex qua
re manifeste patet quod ideo homines ad inuicem inuident
et mordent, quia de amore Dei, qui omnibus electis inest,
nihil habent. Ubi ergo aliqui sunt qui Deum diligunt,
profecto sociis suis sicut et sibi profectum concupiscunt.
Igitur si in amore Dei eminere desideras, abhominabilis tibi
sit omnis laus terrena3 despecciones et hominum irrisiones
pro Christo amplectere, et ad eterna consequenda, mentem
tuam fortiter extende. Cicius eligas cum reprobis sentire
tormentum ignis in pena, quam cum illis communicare in
culpa. Qui uero ardenter Christum diligit et in eius amoris
gaudio delicate canens securus uiuit, delectabilius sibi
uidetur in eternum ignem cadere quam uel semel mortaliter
peccare. Porro tales sancti sunt, quia in puritate uiuunt,
terrena cuncta despiciunt, ex feruore et leticia spirituali
modulando canunt, qui prius dixerunt. Amore Christi
ardent, celestibus aspectibus student, bonis operibus in
quantum in se est semper insistunt3 deliciis eterne uite

