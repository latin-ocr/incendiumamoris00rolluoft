MIND AND BODY 249

et meditaciones mirabiles soli Deo fauentes. Que ruminate,
et in hac mente cum intencione extense, ipsam ineffabiliter
afficiunt, et cum magna delectacione et suauitate spiritus, ad
contemplacionem supernorum ducunt, et ab appetitu solacii
mundialis expurgant, ut amator Dei nihil querat in mundo,
nisi ut possit in solitudine existere, et ibi solis Conditoris
sui desideriis uacare. Postea uero fortiter et bene exerci- f. 90b
tatus, orando ac meditando summe quieti deditus,
ornnem interficiens impietatem et immundiciam, arduumque
iter arripiens curn discrecione, uehementer proficit
in uirtute amoris eterni, ascenditque superius
affectus eius, in quod oculo mentali introitus
aperitur, in speculacione misteriorum celescium.
Incipit quoque ardor quem antea non sentiuit animus eius
adurere, et in hoc dum occupatur in utilibus, nunc intensius
nunc remissius estuare prout permittit corruptibilitas cor-
poris animam aggrauantis, et uariis molesciis sepe depri-
mentis, ut eciam ipsa anima celica suauitate delinita, atque
blandiciis supernis respirans, semetipsam multum animet in
desiderio egrediendi, et eciam se tedeat manere in carne
mortali. Uerumptamen libenter sustinet aduersa que
contingunt, quia in gaudio eterni amoris suauiter requiescit,
neque iubilacionem ipsam quam in Ihesu iocundata accepit,
auferre poterunt omnia que occurrunt. Immo inefficacia
auolant machinamenta diaboli, et mundialis honoris decep-
tiua uanitas uadit in contemptum, carnalique mollicies nec
queritur nec amatur.

Ista equidem armantur contra electos Dei, ut adunata
irruant inopinate ad subuersionem illorum, qui conuersa-
cionem habent in celestibus. Sed non proficiunt at pre-
cipitentur, quia sanctus Dei amator in nomine Christi
inconcussi, et quasi sine repugnancia glorietur, dicens: Tu
autem susceptor meus esl ut non inquietum me reddant
maliciose impugnaciones mihi aduersancium inimicorum.
gloria mea, quia in te glorior, non in mea uirtute, que cum
non sit, nisi ex te, merito ad te tota refertur, et nihil mihi

tribuitur, et exaltans caput meum, scilicet, ipsam superiorem
l. Psalm. 3, 4.

