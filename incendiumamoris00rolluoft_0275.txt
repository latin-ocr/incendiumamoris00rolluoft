THE PRisoN OF THE BODY 245

CAP. 35.

(Meditacio languentis in dilectum et desolacio de sodali, et
quomodo ordinatim peruenit ad amoris incendium.)

O Ihesu in te cum iubilacione ardeo, et iugiter ingeret se
estus amoris, ut te, o amantissime, plene amplexarer, et
differor dilectissime ab hoc ad quod anhelo. Insuper et
anguscie accidunt, ac uasta solitudo uiam intercludit,
amanciumque habitaciones in unum adhuc non sinit
edificari. Sed utinam uel sodalem in itinere ostendisses, ut
illius exhortacione langor letificaretur, et uinculum insolu-
bilis suspirii, si non cito tua suauissima uisione scinderetur,l
in tantum stringeret quod artaret2 amatorem tuum amoris
magnitudine claustra carnis egredi, et coram tua proici
maiestate. Interim autem exultans in ympnis tuis degerem f. 49
dulciter cum socio quem dedisses, et collectaremur in
sermonibus sinceritatis sine contrauersia‚ epulantes equidem
in amenitate amoris atque inuicem cantica amorosa indicare-
mus, donec deducti ab hoc ergastulo exteriori, in interiora
habitacula introduceremus, simul sorcientes sedern inter
celicolas‚ qui eodem modo ac mensura Christum amabamus.

Heu, quid agam? Quamdiu dilacionem pacior? Quo
fugiam, ut fruar feliciter ad quod festino? Egens sum et
esuriens, angusciatus et afflictus, uulneratus et decoloratus
ob absenciam amati mei, quia cruciant me accerrus amoris,
et spes que differtur affligit animam. Hinc clamor cordis
ascendit, et canora cogitacio currit inter choros conuiuium,
appetens eleuari usque ad altissimi auditum: quo cum
peruenerit, negocium suum profert et ait ε

“ Ο amor meus! Ο mel meum! O cithara mea! O
psalterium meum et canticum tota die l Quando medeberis
mesori meo? O radix cordis mei, quando uenies ad me ut
assumas tecum suspicientem tibi spiritum meum? Uides
enim quod uulneror uitaliter specie preclara, et langor non
relaxatur3 immo magis ac magis in augmentum erigitur, ac
premunt me penalitates presentes et pungunt, ut properem

1. (α) “ostenderetur” 2. (j) “arteret.”

