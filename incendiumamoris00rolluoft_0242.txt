212 WOMEN AND GOLD

Cognoscit quidem postea, dum breuem delectacionem et
longam anxietatem excogitat, quod in tali amore uecorditer
et turpissime deuiabat. Liquet namque quod ligabatur
fortiter uili uinculo debilis uanitatis. Sed quia ad Deum se
toto corde conuertere noluit: miseriam suam priusquam

f. 38 illam expertus esset non cognouit. Ideoque in lacum cap-
tiuitatis cecidit, quia ad solem glorie non respexit. Si enim
eterne uite dulcedinis uel guttam perciperet, nunquam
carnalis pulchritudo que est fallax et uana gracia menti sue
tarn dulcis appareret. Sed heu quia miserabile delecta-
mentum in oculis omnipotentis Dei non attendit, fetidum et
odiosum in sua profecto consciencia se nescit deprehendere
illusum. Nemo denique potest se illicebris carnis tribuere,
et a semitis equitatis non errare. Unde enim ignis terreni
amoris mentem hominis inflammare non desinit: in ea
nimirum omnem humiditatem diuine gracie consumit,
eamque inanem et aridam faciens semper suum calorem facit
excrescere, et de igne auaricie eciam ignem luxurie suscitare,
ut miro modo insaniens captiua anima, nihil nisi carnalia
desideria aut diuicias multiplicare cupiat, in eisque finem
suam ponens, iugiter habendum inardescat, unde et dum
tormentum non uidet ad quod properat. De uerbis Dei et
eius preceptis nihil curatÍ¾ et quia sola ista exteriora et
uisibilia solacia appetit: in interioribus et inuisibilibus
excecatus, quasi clausis oculis ad ignem uadit. At uero
cum infelix anima a corpore exuta fuerit, sciet cito indubi-
tanter in sua manifestacione quam misera extitit, dum in
carne fuit, que se non solum innoxiam sed et felicem
putauit]

In omnibus ergo que agimus semper plus de mundicicia
mentis quam corporis curemus. Minus enim malum est
carnem mulieris nudis manibus tangere, quarn mentem
mala delectacione inquinare. [si uero mulierem tangimus
et tamen in corde nihil nisi bonum cogitamus, peccatum

f. 3812 profecto dici non debeat. Licet tamen per hoc aliquid
temptacio carnis surgat, quia in malum homo non corruit,
dum mens in Deo fixa consistit. Cumque quidem cor

