f. 82

208 LOVE PURIFIES

fectum esse cum non sit, audiat quando quis habet in se
perfeccionem. Hec enim est uita perfectorum: omnem
curam secularium negociorum abicere, parentes et propria
propter Christum relinquere, omnia transitoria bona propter
eternam uitam contempnere, carnalia longo labore destruere,
petulanciam et omnes motus illicitos, quantum possibile est,
refrenare, in solo Conditoris amore inardescere, post amaros
gemitus et immensa spiritualium operum exercicia1 superne
contemplacionis dulcedinem sentire: et sic, ut de priui-
legiatis loquar: pro gaudio diuine dileccionis in cantum
spiritualem uel in >celicum sonum contemplando suscipi, et
in interna quiete, semotis perturbacionibus, suauiter
immorari: quatinus dum uiro Dei exterius nil libet agere:
eterni amoris delicias in carmine canoro et ineffabili iubilo
interius rapitur personare. Sic nimirum talem suauitatem
habebit in mente qualem habent angeli in celo, licet non
tantam. Hoc quippe modo efficiatur2 quis perfectus et non
indigebit igne purgari post hanc uitam, quam ardenter in
carne existentem ignis exurit Spiritus Sancti.

Et tamen iste perfectus amor non facit ut homo omnino
non peccet, sed ne aliquod peccatum in ipso duret quod non
statim igne amoris adnihiletur. Talis quidem amator Ihesu
Christi non dicit oraciones suas more aliorum hominum,
eciam iustorum, quia in sublimitate mentis positus atque
amore Christi raptus supra se suscipitur in mirabilem
iocunditatem, et infuso in se sono diuinitus, quasi cum
quadam pneuma 3 canens, preces modulatur, eciam ab ore
offerens in melodia ab humanis sensibus secreta sibi et Deo
perspicua. Uigor enim uel uirtus spiritualis in ipso iam
in tantum carnis grauedinem superauit, ut possit in Christo
assidue delectari, cuius cor, in igne amoris conuersum,
supernum sensibiliter sentit calorem, ut magnitudinem tam
ardentis amoris uix sufficiat sustinere, ne dissoluatur: sed
conseruat bonitas Dei usque ad tempus statutum, qui dedit
illi ut tantum amaret, et ueraciter dicat Amore langueo.

l. (9) “exercia.⁷’ 2. Short texts “efficitur.’‘ 3. (9) “pneumate''

