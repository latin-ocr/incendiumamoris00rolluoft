THE END GAINED 251

cum inestimabili claritate suauitatis interne assumet a
dilecto, et singulis horis spiritu emittere anhelabit, quia in
clamore intimo consistens, in ardore amoris amicabiliter 1
cotidie expiatur, ut in ea nulla putredinis spiritualis uilitas
perduret, dum et cogitacio continuata in Deo omnem
iniquitatem eiecit quam malignitas suggerit hoscium, et
incendium amoris realiter in mente commorans, cuncta
contagia que ingenita concupiscencia contrahuntur expurgat
peccatorum.

Uerumtamen in sublimitate summa positus, sic securus
est effectus ut omnino caueat negligenciam, ipsamque uelut
hostem pestiferum a se expellat. Solicitudinem ac timorem
non amittat dum hic uiuit, quia quo quis melior et Deo
accepeior, eo amplius in caritate ardet, et ad instancius ac
sorcius operandum ea que suo statui ac uite congruunt,
eciam ipsis stimulis amoris excitatur. Ac per hoc semper
sollicitus est, neque a mente sua memoria dilecti suauissimi
uel ad momentum elabatur, ut non solum in habitu, uerum
eciam in actu, ipsum habeat et cogitet, quem toto corde
diligere preceptum sibi esse non ignorat. Timetque 2
uehementer ne ipsum saltem in hiis que minima sunt
offendere distrahatur. Non solum quippe quod precipitur
Christum tota mente diligi ad hoc implendum se extendit,
et toto desiderio nititur, sed eciam magna delectacione
capitur, ut dilectissimum suum nunquam obliuiscatur, nec
eciam uelit ab eius dileccione separari se declinans ad
temporales delectaciones, etsi possit sine pena facere quod
ualeret. Expertus est enim suauiores esse blandicie
spirituales corporeis amoribus, unde mirum esset si ad tanta
deliramenta dilaberetur, quod spretis incorporeis carisma- f. 92
tibus, ista ficta et quasi fantastica felicitate potiri se preparet,
uel in carnali specie conglutinatus hoc optaret uti, quod odit
omnis sanctus Dei amator. Quosdam nimirum fefellit
turpiter concupiscencia carnis, et species obtutibus obiecta,
sapientes eciam et deuotos ad illicitos non nunquam attraxit
amplexus, quia in caritate fundati perfecte non fuerunt, nec

1. (9) “amabilis” 2. (i) “tenetque”

