f. 8322

216 THE DESIRE OF A PERFECT LOVER

ut tenentur non student amare. Aut enim peccantem
omnino incorrectum dimittunt, aut si corrigere uel corripere
incipiunt, cum tanta asperitate et rigore uerba proferunt,
quod sepe corrigendi peiores fiunt. Deberent enim curn
mansuetudine loqui, ut per dulcia uerba possint attrahere]
quod immoderata correccio cogit nequius peccare.

CAP. 26.

(De suspiriis, uoto et humilitate perfecti amatoris, et de
imparitate amoris mundialis et Dei, et de meditacione.)

on languentis anime amore eterno ac specie querentis
sui Conditoris personat. Osculetur me, inquit, osculo oris
sui,l scilicet, delectet me unione Filii sui. Ideo enim amore
langueo, quia quem diligo in suo decore cernere tota mente
concupisco. Interim autern in labore et certamine pere-
grinacionis mee sui amoris dulcedine me uisitet‚ et ad
ipsum cor meum transferendo affectuum superiorum calore
delectet, ac donec dilectum clare uidere potero, eius nomen
dulcissimum in mente mea retentum canens cogitabo. Uere
nimirum eciam in hoc presenti seculo deliciis fruitur, qui
Saluatoris sui desideriis astare delectatur. Nihil enirn
iocundius quam Ihesum canere: nihil delectabilius quam
ipsum audire. Auditus enim mentem letificat, cantus autem
ad ipsum leuat. Dumque illis careo quasi fame siti
suspirans egens et desolatus mihi uideor, cum enim dul-
cissimi mei amplexus et oscula sencio, quasi deliciis inenar-
rabilibus affluo, quem sola dileccione sue immense bonitatis
ueri amatores omnibus anteponunt.

Ueniens ergo in me ueniat, perfectum amorem infun-
dendo, reficiat quoque cor meum perseueranciam dando,
accendatque et impinguet omne impedimentum amoris
auferendo. Quis ergo dicet illum ad fetentem carnis
immundiciam cadere, quem superne speculacionis superna
dulcedine Christus dignatur reficere? Propter hoc in
sequentibus suauiter canitur: Letabimur in te memores
uberum tuorum super uinum,2' quasi dicatur: ‘' Tibi

1. Cant„ 1, 1. 2. Cant.> 1, 3.

