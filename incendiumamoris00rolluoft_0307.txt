THE SONG OF THE NIGHTINGALE 277

cum mirifico magisterio, quod mori amplius quam uiuere
placet cogitare. Flos namque non potest finire, ita est
amicus amore ardens, et gaudium eius mortem concinnat et
melodiam.

In principio enim conuersionis mee, et propositi singu-
laris, cogitaui me uelle assimilari auicule, que pre amore
languet amati sui, sed languendo eciam letatur adueniente
sibi quod amat et letando canit, canendo eciam languet, sed
in dulcedine et ardore. Fertur enim philomena tota nocte
cantui et melo indulgere, ut ei placeat, cui copulatur.
Quanto magis cum suauitate maxima canerem Christo meo
Ihesu‚l qui est sponsus anime mee per totam uitam pre-
sentem que nox est respectu future claritatis, ut langueam,
et languendo deficiam pre amore. Sed deficiendo
conualescam et nutriar in ardore, iubilemque ac iubilando
canam delicias amoris cum amenitate, et tanquam ex fistula
perflet canora ac feruens deuocio‚ et emittat odas altissimo
interius incensas. Sed eciam ex ore oblatas in arra diuine
laudis, quatinus semper subsistat anima auida ad diligen-
dum, et numquam tristicia uel torpore deficiat a desiderio
quod accepit. Integritas nempe intencionis, promptitudo
uoluntatis, feruor desiderii actualis, et conuersio in Deum,
per continuacionem cogitacionis‚ que in sanctis animabus
sunt, non sinunt eas peccare mortaliter. Uel si per fragili-
tatem aut ignoranciam peccauerint, statim illis stimulis
excitantur ad ueram penitenciam, nec diu in peccatis
morabuntur, eciam si delectabilibus adheserunt.2 Uenialia f. 99
uero que committunt penitus consumuntur in igne amoris,
nisi forte aliqui tali negligencia deprimantur, quod omnino
peccatum non putant in quo delinquunt, et caritas non
sufficit ad delendam omnem penam debitam, uel saltem
tribulacio non infertur, qua culpa penitus expurgetur. In
accensu3 autem amoris cor uritur amantis. Igne feruencior
est estus mirabilis, qui et mentem suauissime letificat, et
ab ardore uiciorum refrigerat et obumbrat}

1. (9) “debeo’'

2. (h) ··adhererunt.'’ 3. (h) (k) “accessu'' 4. (9) “refrigerans
obumbrat?

