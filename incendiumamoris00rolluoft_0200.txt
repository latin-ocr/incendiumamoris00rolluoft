170 MEEKNESS AND MIRTH

ostendit nec ualde tristem, sed hilaritatem habet cum
maturitate.

Porro risum quidam reprobant, quidam laudant] Risus
igitur qui est ex leuitate et uanitate mentis, reprobabilisl
est : qui uero est ex hilaritate consciencie et leticia spirituali,
laudabilis est, qui solum in iustis est, et dicitur iocunditas in
dileccione Dei. Ideo si hilares sumus et iocundi, impii nos
dicunt dissollutos‚ si tristes, dicunt ipocritas. Uix enim
scit aliquis estimare bonum in alio quod non inuenit in
seipso, et uicium quo ipse cespitat, eciam alium habere
putat, [et est actus presumptuosi, quod si quis ipsius uitam
non sequitur, estimat deuiare et decipi, et hoc ideo in eo
fit, quia humilitatem dereliquit.

Gradus eciam humilitatis sunt, oculos dimissos tenere,
non sublimes, in locucione modum habere, non excedere,

f, 31 meliores et scienciores libenter audire, et uelle ab aliis
sapienciam audiri pocius quam a se‚2 tempus loquendi non
anticipare, a communi uita non recedere,3 alios sibi preferre,
suas infirmitates cognoscere, et se omnibus deteriorem
estimare. Si enim noluissem uenire inter homines, cupiui
ut ultimus sederem in numero, et minimus in opinione, et
sic tota gloria mea esset in Christo Ihesu, ac nec laudern uel
uituperium hominum respicerem, sed iugi deuocione ad
Deum estuarem. Multi namque qui mecum loquebantur,
similes fuerunt scorpionibus, qui capite blandiebantur
adulantes, et cauda percuciebant detrahentes; a quorum
labiis iniquis et linguis dolosis liberabit Deus animam
meam, constituens eam in gaudio tranquilitatis. Sed unde
accessit tanta demencia in mentes uirorum, ut nullus
uituperari‚ nullus reprehendi uelit, omnes immo laudari
querant, gaudeant ad honores, rideant ad fauores, eciam illi
qui sanctioris uite nomen gestant? Mihi uidentur tales
aut ultra modum sancti, uel quasi insensati, quamuis
sapientes et docti uocentur. Quis uero sane mentis seipsum
indiscussum deserit, et in uanis hominum uerbis hilarescit?

1. (9) “ reprobalis.⁷’ 2. (α) omits this sentence. 3. Curious, from Rolle,
unless he is quoting some religious.

