HIS REWARD 219

dinis que a Deo in electa anima infunditur miseria est et
abhominacio. Quanta enim differencia est inter summam
copiam secularium diuiciarum et maximam indigenciam
iscius mundi paupertatis: in infinitum maior est inter
suauitatem amoris tui, delecte mi, et delectamentum f. 8422
mundani gaudii, quod carnales siciunt, mundani ambiunt,
et in quo solo gloriantur. Quia nihil amoris tui senciunt
in quo tantummodo delectari deberent. Spiritualia enim
carismata deuotam animam dirigunt ardenter diligere,
dulciter meditari, excellenter contemplari, suauiter orare,
digne laudare, solum Ihesum concupiscere, mentem a
peccatorum sordibus abluere, carnalia desideria extinguere,
terrena cuncta despicere, uulnera et crucem Christi in mente
depingere, atque infatigabili desiderio ad uisionem glorio-
sissime claritatis anhelando suspirare. Talia sunt unguenta
optima, quibus optime unguitur ac decoratur anima diuino
amore consecrata.

CAP. 27.

(De uera humilitate et aduersitatibus vet sanctorum exemplis
et modo proficiendi, et meditacione passionis Christi.)

[Humiles1 ueraciter non aliorum mala sed sua con- f. 39
siderant, non sua bona sed alterius laudant. Reprobi uero
econtra faciunt, quia magis aliena peccata quam sua
respiciunt, et in comparacione sua uel nulla esse uel parua
dicunt. Bona eciam sua, si aliqua esse contigerint, aliis
preferunt, quorum saltem bona minuere cupiunt que omnino
delere non possunt.

Duas quidem res audire dolui. Una fuit quando me
miserum quem solum despexi, cognoscerem laudari. Alia f. 39b
erat quando proximum meum quem in Deo et pro Deo
dilexi, uiderem exprobrari uel detraccionibus morderi.
Uerumtamen tu qui mundum relinquis, et in uia paupertatis
Christum sequi conaris, teipsum cognoscere stude, quia si
uere concupiscenciis et actibus seculi renuncias, pro Christo

rbl.. New'oon has marked the absence of thjs passage by “Uacat. Quere
a 1 1.’'

