268 THE EXCELLENCE OF DIVINE LOVE

amato cum armonia. Et siquidem si isto modo, ut ostendi,
amaueris‚ cum optimis et honorabilibus in regno Dei ipsi
uisioni uiuifice assistes gloriosus. Omnes autem interim
impugnaciones demonum, insurgentes motus carnalium,
concupiscenciarumque mundanarum rerum, in ardore
amoris et uirtute oracionis, ualenter superabis. Uinces
quoque delectacionem apparentis pulchritudinis, ut nolles
pro omni quod estimari poterit uel semel maculari. Cum
hoc quippe habundans eris internis epulis, et delicias
eterni amoris experieris, ut signum cognosces in certitudine
et quasi in sciencia, quod amator es eterni regis. Hoc
tamen non accidit alieno nisi uel hoc Deus ei dederit, uel in
hac uita magnam partem futuri premii in se ueraciter
senserit immorari.

Sed quid de illis loquor cum aliis qui quamuis electi sunt,
non tamen electuarium illud habuerunt? Admiror
aliquando de meipso quod locutus sum de excellencia
amatorum Dei, quasi quicunque uellet, ad hanc ualeret

f.57b ascendere3 cum non sit uolentis neque currentis, sed
Christi diligentis eleuantis et assumentis. Paruitas pro-
fecto ingenii mei nescit aperire illud quod utcumque quasi
balbuciens ostendere conatus sum, et aliquid tamen de in-
effabili dicere compellebar, ut audientes uel legentes
studeant imitari, inuenientes quod omnis amor pulcherrime
et amabilissime rei mundane comparatus diuino amori,
dolor et miseria est. Quamobrem aspicite ad intelligen-
ciam‚ et scitote quantum Dominus mirificat amatorem
suum, et sustollit in sublime, nec deici permittit indigno
amore uane spei, sed in se suauissime ad amandum
stabiliter custodit. Est enim amor continua cogitacio cum
ingenti desiderio pulchri bonique amabilis, quia si res
quam amo pulchra sit et non bona, indigne me amare
demonstr03 si autem bona sit, amanda est.

Amor autem creature, etsi bona sit et pulchra, mihi pro-
hibitus est, ut fonti bonitatis et pulchritudinis totum
amorem meum offeram et reseruem; ut ille sit amor 'meus
qui est Deus meus et Ihesus meus. Ipse enim solus habet

