MOST PERILOUS OF ALL 211

delectari incipit, in quam miserie lacum precipitat non
attendit. Iudicium quippe Dei est quod qui sponte, con-
tempto Deo, in mortali peccato deicitur, inuitus post hanc
uitam, Deo iudicante, condempnetur. Non enim poterit se
in futuro ab inferni morsibus defendere, qui in hoc presenti
positus criminalia peccata, (cum potuit), noluit toto posse
suo declinare, et declinando ordiri.

CAP. 24.

(De feditate luxurie ac periculo et tactu. Item de malo
auaricie, et de inepta leticia.)

Cum quis propter purum amorem Dei et uirtutis et §.3712
castitatis non nubit sed in continencia et omnium uirtutum
ornatu uiuere satagit, sibi procul dubio magnum nomen in
celestibus adquirit. Quia sicut hic Deum non cessat
diligere, ita et ibi ab eius nunquam cessabit laude. Matri-
monium autem in se bonum est, sed cum homines pro
explenda libidine, sub uinculo matrimoniali se astringunt,
bonum profecto in malum uertunt, et unde putant se
proficere, inde non cessant deteriores esse. Qui uero ex
hac intencione coniugium diligit, quia ex hoc diues fieri
confidit, sine dubio lasciuie frenum laxare nititur, deliciis ac
diuiciis affluens, non modicam medicinam carni lubrice se
inuenisse gloriatur. Porro peruersi uiri sunt qui eciam in
proprias uxores propter eorum pulchritudinem immoderate
inardescunt, et tanto cicius ipsorum corpus a uiribus
frangitur, quanto magis in explendis desideriis carnis
relaxatur. Dum uero delectantur, deficiunt; et dum pros-
perantur, pereunt3 et dum quasi per uoluptates concupitas
se saciare satagunt, uires eciam mentis et corporis miser-
abiliter effundunt.

Nihil siquiden periculosius est, nihil turpius, nihil
fetidius homini, quam in amore mulieris mentem suam
effundere, et in eam quasi in beatam requiem anhelare.
Post factum nimirum cito uilescere incipit, quod antea
maxima anguscia pro summa beatitudine concupiuit.

