196 HOW PERFECT LOVE IS GAINED

quidam solebant diligencius procurare salutem pulcherrime
forme quam despecte, eo quod plures occasiones habet ad
induccionem in malum. Et natura docet magis pulchrum
suauius amari: tamen ordinata caritas dicit maius bonum
magis amari. Quia omnis pulchritudo carnalis fenum est,
leuiter euanescens; bonitas uero permanet, et sepe Deus
infima et despecta mundi eligit, et forcia et pulchra dere-
liquit. Unde in psalmo dictum est, Tradidit in captiui-
tatem uirtutem eorum et pulchritudinem eorum in manus
inimici} et alibi habens fiduciam in pulchritudine tua,
fornicata es.2 Amoris est eciam mentem liquefacere, sicut
scriptum est. Anima mea liquefacta est, ut dilectus locutus
est.³ Amor enim dulcis et deuotus]cor in diuina dulcedine
sic resoluit, quod uoluntas hominis cum uoluntate Dei
mirabili amicicia unitur, in qua unione tanta suauitas
feruoris dulcoris et canoris amanti animo infunditur quan-
tam senciens non potest explanare.

Habet nempe amor uim diffusiuam, unitiuam et trans-
formatiuam, Diffusiuam autem quia radios sue bonitatis non
solum amicis et propinquis, sed eciam inimicis et extraneis
diffundit. Unitatiuam uero quia amantes unum efficit in
affectu et uoluntate, et Christum et ornnem sanctam animam
unit. Qui enim adheret Deo, unus spiritus est, non natura
sed gracia et idemptitate uoluntatis. Transformatiuam
eciam uim habet amor, quia amantem transformat in
amatum et transfert in ipsum. Unde ignis Spiritus Sancti
cor quod ueraciter capit totum incendit, et quasi in ignem
conuertit, atque in illam formam redigit que Deo simillima
est. Alioquin non diceretur. Ego dixi dii estis et filii
excelsi ornnes.4 [Ego dixi dii estis et filii excelsi omnes.5

Nam quidam homines sic se inuicem amauerunt, quod
pene crederent non nisi unam animam esse in utroque.
Pauper autem rebus seculi, quamuis fuerit mente diues, longe

1. Psalm. 77, 61. 2. E'zeclc., 16, 15. 3. Cant„ 5, 6. ·

4. N ewton has written here “Capitulum octo decimum require alibi a .”
The remainder of the chapter, marked with the sign ε is on a small.
inserted folio, 78b.

5. Psalm. 81, 6.

