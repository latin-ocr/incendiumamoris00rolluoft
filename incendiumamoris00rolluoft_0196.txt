166 WHY SHOULD THE RIGHTEOUS SUFFER?

Si omnes iuste uiuerent: procul dubio in tranquilitate et
pace sine discordia et bellis manerent; sed quia inter
paucos bonos multi mali sunt, multa mala ueniunt, ut mali
castigentur, que mala eciam in bonos incidunt: quia cum
malis miscentur usque ad mortem. Iusti eciam, quia proni
sunt ad peccandum, ne ipsa pronitas ad effectum perducatur,
per flagellum pii patris1 erudiuntur sus-cipere disciplinam
leuem presentem ut futuram euadant acerbam. Si ergo
persecucionem‚ miseriam et angusciam pateris, habes quod
>congruit loco in quo moraris. Nonne uallis eciam tribula-
cionum est in quo es? quomodo eciam gaudere uis in
carcere et in omnibus in exilio prosperari, aut sine dolore
peregrinacionem longam pertransire? Memento quod
Christus et apostoli tormenta passi sunt, et tu ad gaudium
per gaudium queris peruenire; sed non facies. Aut enirn
in hac uita ignis diuini amoris rubiginem peccatorum
nostrorum consumet et animas clarificabit, ut apte sint ad
euolandum uel post hanc uitam ignis purgatorii ipsas
animas nostras excruciat, si nos incendia inferni euadere
contingat, uel si non sit in 'nobis tanta uis amoris quod
plene nos exurat: tribulacionibus, infirmitatibus et angus-
ciis nos expiari oportet.

Hoc eciam absque ambiguo habeamus, quod non potest
iuuenis inter blandicias et dulcia uerba pulchrarum mulierum
et affluencias deliciarum sanctus fieri, nisi ex inestimabili

f. 281) magnitudine gracie Dei, ubi tot et tanta ad lapsum alliciunt,
quod sepe eciam sanctum uirum confuserunt. Maximum
ergo miraculum estimo cum quis per graciam Dei et
amorem Christi hec alliciencia perfecte contempnitur‚2 et
inter illa anime aduersancia quamuis carni mollia uide-
antur, ad eximiam superne contemplacionis sanctitatem
uiriliter ascendit, et procul dubio eo sanctior est et uberius
diuini amoris solacio intra repletur, quo in igne positus
nescit ardere et illicebrose uite oblectamenta ultro se offer-
encia perfeccius extinguit, quod nimirum etsi raro Christus
in quibusdam dilectis suis operatur. De quibus dicitur:

1. Cf. Heb. 12, 6. 2. (f) “concempniffl'

