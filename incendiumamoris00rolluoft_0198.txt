168 MEEKNESS AND MIRTH

Possumus enirn uidere, audire, odorare, sentire, tangere, et
tamen nec mereri nec demereri. Omne autem peccatum
aut fit in Dei contemptum, aut in proximi nocumentum, aut
in sui ipsius detrimentum, sed multa possunt inter homines
inueniri que sunt in nullo istorum. Despici autern ac
confundi in conspectu hominum facit hominem ascendere
ad gaudium angelorum.

O bone Ihesu, hic flagella, hic seca, hic percute, hic ure,
immo facias de me quicquid placeat bonitati tue, dummodo
in futuro malum non habeam, sed tuam amorem senciam
hic et in eternum. Pro te omnibus esse despeccio, confusio,

f. 2932 et opprobrium dulcius est mihi quam si uocarer frater regis
terreni, et inter omnes et ab omnibus honorarer ac laudarer :
ut irruat super me undique miseria in hac uita, et parcas
mihi Deus in alia. Hic uolo tribulari et corripi, et hoc
concedat mihi Christus in presenti, si aliter non euadam
futuram penam!

Superbi uero et iracundi ita sibi uidentur gloriosi quod
nihil possunt pati, ad leue uerbum sepe mouentur eciam
sine causa. Magis ergo sunt fugiendi quam uincendi, quia
peruicaces sunt et quod assumpserunt siue sit falsum siue
erroneum omnino defendunt, et nec auctoritate nec racione
possunt uinci, ne uideantur uicti et incongruum protulisse.
Et cum sint indocti et hoc bene sciant, uolunt tamen in
omnibus que ad Deum pertinent uideri inspirati, ut sic
ubique loquantur sine contradiccione alicuius, et malunt in
errore suo remanere, quam de eo in aperto reprehendi.

Dimittite, fratres, hanc insaniam superbam et superbiam
insanam, ac humiliemur ualde dum in uia sumus, quia
melius est, bonumque amabile, ut Christus dicat nobis post
mortem nostram, Amice ascende superius: neque dicat
Rustica, descende inferius} Sic enim erit de humilibus et
elatis. Nulla ergo tribulacio, nulla angusciaâ€š nulla miseria,
nulla confusio uel abieccio timenda sunt uiro iusto: dum-
modo non peccat et in -contemplatiua uita et in amore Dei
semper proficiat. Priusquam namque peruenire poterimus

1. Cf. Luc. 14, 10.

