242 THE UNSPEAKABLE MELODY

hoc exilio dignatur iocundare. Exsuperat enim omnem
sensum delectacio ipsa quam diligendo Ihesum degustauit3
nec sufficio uel ad modicum enarrare [minimum punctum
huius gaudii; quia ineffabilem feruorem quis exprimet?
f.47 infinitam dulcedinem quis denudet? immo si fari uellem
hoc ineffabile gaudium sic mihi uidear, quasi inundans
mare per guttam et guttam niterer exhaurire, et in modicum
terre foramen totum instillando detrudere. Quam
nimirum nec ego qui uix illius excellencie guttam degusto
immensitatem eterne dulcedinis uobis possum reserare3 nec
uos sensibus obtusi, et carnalibus cogitacionibus distracti,
immo si essitis sapientis ingenii et diuinis obsequiis man-
cipati, ipsam poteritis capere. Si tamen omnino celescia
sapere conaremini, diuinaque dileccione studeretis inflam-
mari, sine dubio influeret in uos abundanter ipsius dulcoris
delectacio‚ que penetrabilia mencium uestrarum replendo
miram iocunditatem instillaret. Quanto enim caritate
pleniores eritis, tanto illius gaudii uos capaciores estimetis.
propiores quippe Deo eternitaliter assistent, qui ipsum in
tempore ardencius ac suauius amauerunt. Qui uero diuino
amore sunt uacui, terrenis sordibus sunt repleti, et sic
inanibus fabulis adherentes oblectamenta querunt in exteri-
oribus bonis que uidentur, atque interiorum bonorum obliti,
quorum altitudo a mortalibus oculis absconditur; dum
solacia transitoria tota intencione subeunt, in sua siquidem
eleuacione a gloriosa perpetuitate euanescunt. Proinde
liquet quod cupiditas in futuro exulat; caritas autem
regnat, econtra in presenti a plerisque agitur, immo pene
ab omnibus, quod cupiditas eciam in aulam regiam intro-
ducitur; caritas, quasi esset perdicioni consenciens, incar-
ceratur, immo a regno eicitur in exilium. Sed tamen habita-
f. 47b culum inuenit in cordibus electorum. Recedit a superbis,
quiescit in humilibus. Falluntur multi miseri que se Deum
amare fingunt cum non diligunt, putantes se et exterioribus
negociis occupari, et amore Christi Ihesu ueraciter perfrui
cum dulcedine. Estimantque se et per mundum discurrere
et contempvlatiuos esse; quod impossibile arbitrantur qui

