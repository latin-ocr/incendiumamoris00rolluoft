HEAVENLY MUSIC 159

amicabili obumbracionem habent celicus infusam, contra
omnem estum lenocinii ac liuoris. Unde et in ipso ardore
amoris suauissimi assumuntur ad aspectum amati, et per
flammam felicissimam florentes sunt in uirtute et fruuntur
factore, migratque mens in melodiam mutata iam manente, f. 693³
et cogitaciones exinde fiunt canore, ac emissa mesticia aula
anime musica mirabili abundat, ut priorem penitus perdat
punicionem et sana in sublimitate sonora semper subsistat
modulans premirifice in melliphona meditacione. Deinde
cum discedunt ab hiis duriciis et ab angusciis que in imis
aguntur tempus aduenit ut accipiantur sine dubio, et
deportantur ad Deum sine dolore et inter seraphym
sorciantur sedes, quia toti succensi igne altissimi amoris et
ardentes ineffabiliter intra animabus suis ita dulciter et
deuote dilexerunt Deum, quod quicquid in se senserunt
feruor fuit spiritualis, canor celicus et dulcor diuinus.l
Hinc est utique quod sine merore moriuntur, immo cum
gaudio gradientes ad tam grandem gradum eleuantur in
eternis honoribus, et consistunt coronati in copiosissima
Creatoris contemplacione, concinentes2 cum choris claris-
simis, qui eciam ardencius anhelant in essenciam ipsam
omnibus imperantem. Et quippe quanquam nunc ita
perspicue prospiciunt in uultu ueritatis, et delicatissima
dulcedine diuinitatis indubitanter debriantur, post modicum
nimirum magis mirificabuntur, quando corpora sanctorum
que in terra tenentur per ternpus, suscitabuntur a sepulcris
et cum ipsis unientur anime eorum in ultima examinacione.
Profecto tunc percipient principatum in populis et iudica-
bunt uniuersos ut dampnentur, et monstrabunt quod medio-
criter boni ad beatitudinem assequendam benedicti erant.
Porro comp-leto generali iudicio in continuum iubilum
gerentur et conscendent cum Christo culmen claritatis, facie
Dei fruentes sine fine.
Ex hiis liquidum est quod mentes illas eterna dulcedo ΗΟ-

inebriat: quas uinculum caritatis insolubiliter ligat.

l. Rolle’s usual classification of the stages of contemplative love.
cf. cap. 15, p. 185. 2. (f) “continuantes”

