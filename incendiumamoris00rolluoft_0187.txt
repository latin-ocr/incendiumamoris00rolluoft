FATE OF THE WORLDLY 157

delicias paradisi perfruendas, quial pergunt in peruersita-
tibus suis usque ad mortem, et ideo merito non mitigabitur
eorum mesticia, nec dolor dampnacionis delebitur, quia
uoluntarie uadunt in uoluptatibus et bonis, et pro dileccione
deceptiua amorem eterni amatoris procaciter perdiderunt.
Proinde in penis perpetuis plane penitebunt quod pecca-
uerunt, et tamen nunquam a piaculis purgabuntur, sed
continuatis ignibus cremabuntur sine consolatore.2

CAP. 5.

(Quare magis intendendum est amori diuino quam sciencie
uel disputacioni.)

Inter omnia que agimus aut cogitamus magis intenda-
mus diuino amori quam sciencie et disputacioni. Amor
enim delectat animam et suauem efficit conscienciam,
trahens eam a delectacione inferiorum delectabilium et
appetitu proprie excellencie. Sciencia sine caritate non
edificat ad salutem eternam, sed inflat ad miserrimam perdi-
cionem. Fortis igitur sit animus noster in arripiendis
laboribus duris pro Deo3 ; sit sapiens sapore celescium non
seculari; anhelat eterna sapiencia illustrari, et inflammari
igne illo dulcifluo quo excitatur quis ad amandum et
desiderandum solum Conditorem et roboretur uehementer
ad contemptum omnium rerum transitoriarum. Hoc sibi f. 69
in eis maximum solacium deputans quod non manent,
utpote in presenti non habens mansionem, sed futuram non
manufactam requirit incessanter et clamat: Mihi uiuere
Christus est et mori lacmm.4 Uere enim ille Deum amat
qui nulli praue delectacioni consentit. Tanto namque ab
amore Christi homo elongatur quanto in aliqua re mundana
se delectat. Si ergo Deum amas, opus tuum hoc demon-
strat, quia nunquam probatur diligere Deum dum malis

1. Shorb texts “sedet pergunt-'³ 2. Short, texts “consolacione”

3. (i) and (j) uncorrected have : “ fortis fit animus noster in accipiendis
laboribus—sapiens fit sapore celesti non seculari.” 4. Phil. l, 21.

