f. 41

222 THE PROFIT OF ADVERSITY

inopia languentes, dorsum flagellatum, nudum pectus
cruentatum, uenerabiles manus perforatas, latus dulcis-
simum lancea sauciatum, pedes confossos, per totam
teneram carnem infixa uulnera, sicut scriptum est, et planta
pedis usque ad uerticem capitis non est in eo sanitas}
Egredimini ergo ab illicebris et concupiscenciis uestris, et
uidete quid pro uobis sustulit Christus, ut penitus
eiciantur scelera, et ad incendium amoris erudiantur corda.

CAP. 28.

(Quod uerus amans terrena despicit, et ad superna anhelat,
et elacione uitanda et humilitate amplectenda.)

Attende miser homuncio quomodo in delectacione carnalis
uoluptatis dormit crudelitas uenture dampnacionis. Illis
ergo resistere debes, qui ea que Christi sunt cupiunt auferre,
scilicet, uirtutes. Priusquam enim cor tuum amore Christi
ardere poterit, cuiuscumque transitorie uanitatis appetitu
carebit. Quia mens spiritu Christi ardens, solo eternitatis
amore pascitur, que eciam in canoro carmine iocundatur.
Si enim iam dulcor eterni amoris in anima tua perseuerat,
sine dubio omnis carnalis nequicie lasciuiam destruit; et
te in Christo delectans nihil preter Christum sentire per-
mittit; quia neque tu ab illo corruis, neque aliud quam
ipsum dulce sentis. Perfecti siquidem cum a corporibus
exuti fuerint, statim coram Deo presentantur, et in sedibus
beate requie collocati, quoniam Christum esse Deum uident,
et uacant] Qui enim Christum uere incipiunt diligere,
postea in magno amoris gaudio ac mellifluis ardoribus
amorosa cantica Domino Ihesu non cessabunt personare.
Ipsum uero nihil terrenum delectat, qui Christum uere amat,
quia pre magnitudine amoris omne transitorium uilescit.
Oculo carnis corporalia cernuntur, sed humili corde et
mundo celescia iusti contemplantur, qui celestis specula-
cionis flamma sunt accensi2 et a pondere preteriti3 peccati se
relaxari senciunt‚ et a uoluntate iterum peccandi quiescunt,

l· Isai. 1, 6. 2. (9) “ succensi.'’ 3. (9) omits.

