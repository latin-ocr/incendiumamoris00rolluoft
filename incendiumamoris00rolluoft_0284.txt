f. 93b

254 THE TWO ECSTASIES

simul cum hoc que in libris sunt intelligat, neutrumque
alterum offendat.

Sed non est hec gracia omnibus passimque concessa, sed
anime sancte, sanctissime imbute, cui lucet excellencia
amoris, et hympni amorosi familiariter in ea Christo in-
spirante eruperunt, et quasi iam hympnidica effecta in
conspectum Conditoris sui ineffabiliter personat iubilando.
Que et misterium amoris agnoscens atque clamore
uehementer intenso dilecto ascendens, in intellectu existit
acutissima et perspicax, in sensuque subtilis, non singulis
rebus mundi huius dispersa, sed in uno Deo tota collecta, et
infixa, ut in puritate consciencie ac nitore mentis ipsi
seruiat, quem amare et cui se exhibere deuouebat. Quo
quidem amantis amor est purior, eo illi Deus est presencior
et proprior, ac per hoc ille in Deo purius gaudet, et de Dei
bonitate et suauitate benigna uberius sentit, que pure
amantibus se solet infundere, et incomparabili iocunditate
illabi cordibus piorum. Porro amor iste purus est quando
iarn illi non miscetur alterius rei affectus, nec inclinacionem
habet ad aliquam delectabilem speciem fruendam corporee
creature3 quin immo mundata mentis acie, in uno eternitatis
desiderio totus stabilitur, et cum libertate spiritus iugiter
aspicit in superna, quemadmodum qui rapitur forma
alicuius rei, ad quam non intendere et quarn non possit
amare.

Sed liquet tamen quod rap-tus duobus modis se offert
intelligendum. Uno quidem modo quo quis extra sensum
carnis ita rapitur, ut penitus tempore raptus non senciat
quicquid in carne uel de carne agatur. Ipse tamen non est
mortuus sed uiuus quia adhuc anime uiuificat corpus. Et
hoc modo aliquando rapiuntur sancti et electi ad suam
utilitatem et aliorum instruccionem, sicut Paulus qui erat
raptus ad tercium celum. Et hoc modo raptus, eciam
peccatores in uisione aliquando rapiuntur, ut uideant uel
gaudium bonorum1 uel penas reproborum pro sua et
aliorum coneccione, sicut de multis legimus,

1. (j) “ beatorum.”

