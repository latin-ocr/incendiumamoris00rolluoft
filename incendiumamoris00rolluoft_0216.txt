186 THE HOUSE OF SOLITUDE

f. 75b Non enim est in ipsa affluencia aliqua decepcio, sed
pocius omnium actuum consummatissima perfeccio, quem-
admodum quidam contemplatiue uite ignari per demonium
meridianum 1 in quadam deuocione falsa et ficta falluntur,
quia putant se summos cum inferiores sunt. Sed anima
in qua tria predicta concurrunt penitus imperforabilis manet
a sagittis inimici, dum iugiter dilectum cogitans intencione
irrepercussa se erigit ad superos et excitat ad amandum.
Et non miremini si anime ita in amore ordinate mandetur
melodia, et camenam capiat continue consolatoriam ab
amatore eius. Uiuit enim quasi non esset sub uanitate,
suffulta celicus ut ardeat utique in eternum in increatum
calorem, ut nunquam cadat, cum itaque incessanter arden-
terque amat, sicut supradictum est, in se senciat feruorem
felicissimum et sciat se subtiliter exuri igne eterni amoris,
persenciens dilectissimum suum in desiderato dulcore, in
canticum glorie mutatur meditacio‚ et natura innouata almi-
phona inuoluitur amenitate. Quamobrem concessit ei
Conditor quem toto corde concupiscit, transire sine timore
et tristicia a corpore corruptibili, ut absque merore mortis
mundum deserat3 que amica lucis et inimica tenebrarum
nil nisi uitam amabat.

Huiusmodi autem homines, qui tam alte assumuntur ad
amorem, nec officiis uel prelacionibus exterioribus debent
elegi, necque ad aliquod seculare negocium uocari. Similes
sunt lapidi topazio qui raro inuenitur, et ideo preciosus et
rarus ualde habetur3 cui insunt duo colores: unus purissi-
mus est quasi aurum, et alter clarus· quasi celum, cum
serenum est. Uincitque claritates omnium gemmarum,

f. 76 nec est aliqua res pulchrior ad uidendum. Siquis eum
pollire uoluerit, obscuratur; si uero per se reliquitur
pulchritudo eius retinetur. Sic sancti contemplatiui uiri,
de quibus prefati sumus, rarissimi sunt et ideo carissimi.
Auro similes sunt propter eminentem feruorem caritatis, et
celo prop-ter claritatem celestis conuersacionis, qui omnium
sanctorum uitam excedunt, et ideo pulchriores et candidi-

1. cf. Psalm. 90, 6.

