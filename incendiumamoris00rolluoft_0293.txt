BETWEEN ΜΕΝ AND WOMEN 263

aliquid contra diuinam uoluntatem ab amicis agatur, est
amicicia peruersa, fetida et immunda, et multum
demeritoria.

Nescio autem quo infortunio iam accidit, quod uix aut
raro inuenitur fidus amicus. Omnes querunt que sua sunt,
nullus habet amicum de quo dicit: mihi est ille alius ego.
Declinant enim ad proprias utilitates et delectaciones, et
fraudem eciam in ipsis suis amicis perpetrare non
erubescunt, unde patet quod uere amici non sunt sed ficte,
quia non homines diligunt sed uel bonis hominum uel
adulacionibus et fauoribus intendunt.

Porro etsi inter uiros et mulieres amicicia sit periculosa,
quia species delectabilis fragilem animum faciliter allicit, et
uisa temptacio carnalem concup-iscenciam accendit, ac sepe
pollucionem mentis et corporis inducit. Sicque familiaritas
mulierum uiris in detrimentum uirtutis accidere solet. Non
tamen est illicita illa amicicia, immo meritoria, si bono f. 54b
animo agatur, et pro Deo diligitur, non pro carnis suauitate.
Si enim mulieres se a uiris despectas cernerent, et de Deo
conquererentur, qui eas tales creasset de quibus uiri dedig-
narentur, et de salute forsitan desperarent, desolatas enim
se estimant, si a uiris consilium uel auxilium non assumant.
Minus quippe uiget in eis racio, unde et faciliter seducuntur
et cito uincuntur. Propter quod multum indigent consilio
bonorum. A malis uero male tractantur, quia multo· sunt
proniores ad delectacionem uoluptatis quam ad claritatem
sanctitudinis.

Est et quedam naturalis dileccio uiri ad mulierem, et
mulieris ad uirum, qua nullus caret nec eciam sanctus,
secundum naturam a Deo primo institutam, per quam simul
existentes et inuicem concordantes, naturali instinctu
socialiter letantur. Que quidem dileccio eciam suas habet
delectaciones ut in mutuis colloquiis et tactibus honestis,
grataque cohabitacione, per quam tamen homo non meretur
nisi caritate fuerit informata, nec eciam demeretur nisi fuerit
culpa denigrata. Si enim mali motus surgant ex quibus
cogitent de libidine et ad ipsam tendant, since dubio rei

