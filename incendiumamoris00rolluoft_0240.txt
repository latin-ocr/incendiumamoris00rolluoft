210 THE OBJECT OF LOVE

Habes ergo precepta uite eterneÍ¾ si uis ingredi ad regnum
perditum, et iterum sanguine Christi recuperatum, te
obseruare oportet Christi mandata. Et quemadmodum
quidem desideras in plenum et perfectum gaudium post
mortem tuam ascendere, ita te oportet reminiscere in hac
uita : pleno et perfecto corde Deum amare. Alioquin sicut
te cum nunc ad dileccionem Dei non tribuis: ita tunc non
plenum gaudium sed eternum tormentum habebis. Quia
dum uero Creatori tuo integra dileccione non intendis,
creaturam profecto Dei ultra quam honestum est et licitum
amare probaris. Non enim potest esse anima racionalis
sine amore, quamdiu in uia est. Unde et amor eius est pes
eius, quo post hanc peregrinacionem ad Deum uel ad
diabolum defertur, ut ei tunc se subiectum uideat, cuius hic
uoluntati seruiebat.

Amasi autem aliquid non potest nisi propter bonum quod
est aut existens aut apparens, et quod amato inest, uel certe
inesse estimatur.Hinc est quod amantes corporalem speciem
uel diuicias temporales quasi per prestigium falluntur.

f. 37 Quia non est in istis uisibilibus, que uel tactu senciuntur uel
oculo uidentur, delectacio que apparet, aut gloria que
fingitur, aut fama que captatur.

Nemo ergo est qui dampnabilius animam suam negligit,
quam qui in mulierem propter luxuriam oculum suum figit.
Dum enim oculi uisus animum incendit, mox de uisa
cogitacio intrabit, et in corde concupiscenciam generat, et
interiorem naturam deformat. Unde subito, noxii ignis
aduscione obuoluitur, et ne districti iudicis sentenciam
uideat excecatur. Sic quoque raptus animus ab intuitu
celescium amore immundo ac maligno, signa sue dampna-
cionis foris ostendere non desinit, et nisi parturiat immun-
diciam quam conceperit, de prosperitate penitus diffidit.
Porro concepit dolorem in concupiscenciam dolorosam, unde
merito pariet iniquitatem, quia tanto cicius in lutulentam
delectacionem dilabitur quanto de quam magno anime sue
periculo errat, querere non conatur. Auferuntur itaque
iudicia Dei a facie eius. Dum enim in carnalibus desideriis

