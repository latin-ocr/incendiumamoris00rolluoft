178 THE SOLITARY MUST SHUN WOMEN

bono meo et honore suo sic castigauit puerum suum, sic
terruit seruum suum, ut dulce uideretur mihi delectabilia
mundi, que pauca ac cito labencia sunt, fugere: quatinus
penalia inferni que multa sunt et nunquam terminanda
mererer euitare. Et rursum qui sic me docuit et docendo
uirtutem tradidit, ut libenter presentem penitenciam ac
tribulacionem tollerem, quatinus ad eternam delectacionem
prosperitatemque plenissimam leuiter peruenirem. Quia, si
uolumus, faciliter et sine magna asperitate possumus in
hac uita perfecte penitere et nos purgare, dummodo omnia
uicia destruimus quantum ualemus. In futuro autem, si
non fuerimus hic purgati, inueniemus quod apostolus uerax
est dicens : H orrendum est incidere in manus Dei uiuentis}
Domine Deus miserere mei: infancia mea stulta fuit,
puericia mea uana, adolescencia mea immunda3 sed nunc
Domine Ihesu inflammatum est cor meum amore sancto,
et renes mei commutati sunt, ut eciam tangere nolit anima
mea pro amaritudine ea que prius pro dulcedine fuerunt
cibi mei; et affecciones mee tales fiunt, quod non odi nisi
peccatum, non timeo nisi offendere Deum, non gaudeo nisi
in Deo. Non doleo nisi pro peccato, non amo nisi Deum,
non spero nisi eum,2 non me contristat nisi culpa, nec
delectat nisi Christus,

f. 17 Uerumtamen iamdudum a tribus mulieribus dignam
merito reprehensionem accepi. Una me reprehendit quia
cupiens corrigere insaniam earum in superfluitate et
mollicie uestium, ornatum illarum immoderatum nimis
inspexi3 que dixit quod non debui eas tam considerare ut
scirem utrum essent cornute3 uel non, et ut mihi uidetur
bene me redarguit, et erubescere fecit.

Alia me reprehendit quia de mammis eius grossis loque-
bar quasi me delectarent, que ait : “ Quid ad me pertinet si
essent parue uel magne P '' et hec similiter recte locuta est.

Tercia me in ioco tangens quod minabar quasi rude earn
tangere uellem‚4 uel tetigi, dixit: “Quiesce frater,‘’ quasi

1. Eeb„ 10, 31. 2. (α) “in eum.'’ 3. “homed,” i.e. of the head-
dresses worn at the date. See p. 42. 4. Sic ; mixed construction.

