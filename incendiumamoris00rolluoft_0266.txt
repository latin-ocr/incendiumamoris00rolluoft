236 INSTRUCTION ΟΝ THE CONTEMPLATIVE LIFE

amandum mirabiliter incendetur, incensa iocundabitur,
iocunda in uitam contemplatiuam eleuabitur. Exit autem
in hanc excellenciam animus dum per excessum euolat et
supra se rapitur, et oculo mentali apertum celum secreta
offert intuenda.
Primum quidem oportet ipsum exerceri assidue per non
paucos annos in orando et meditando, necessaria corporis
f. 87 uix carpendo. Ita in hiis exequendis ardens existet, et omni
simulacione eiecta, ad diuinum amorem die nocteque
querendum et senciendum non torperet. Ex hinc itaque
omnipotens amator, amantem suum animans ad amorem,
suscipiet eum in sublime supra terrigenas et tumultus
uiciosarum ac uanarum cogitacionum, ut nequaquam musca
morientes suauitatem perdant unguent-i‚1 quoniam plene
mortue euanescunt. Et deinceps denique dulcescet ei
dileccio, diuina dulcedine quoque delicatissima inebriabitur,
melque premirificum degustabit, ut in seipso non senciat
nisi solacium saporis infusi celicus, et signum summe sancti-
tatis. Uerum hoc dulcore delibutus eciam uigilare con-
abitur t—Utpote qui ardore amoris eterni realiter et
sensibiliter cor suum urens2 sentit nec quidem discedit
mentem mellifluo illustrante misterio; quandoquidem et
alii qui non inequales illi estimabantur, per imaginacionem
tantum habent ardorem. Quamobrem qui non ueritate sed
in umbra existentes, uocati ad nupcias priorem locum sibi
indigni usurpare non ueremur, in iusto nimirum examine
descendent cum rubore, et posteriorem sedem obtinebunt,
De hiis enim dicitur: Cadent a latere tuo mille et decem
millia a dextris tuiS.3 Sed utinam seipsos cognoscerent ac
proprias consciencias inuestigarent, (presumptuosi nequa-
quam existerent,) neque aliorum meritis se comparantes,
melioribus insultarent. Dilector siquidem deitatis, cuius
interiora precordia amore inuisibilis speciei funditus pene-
trantur, qui et medullas uniuersas anime sue letificatas
habet, gaudet feruore amenissimo quia et deuocioni iugi pro
Deo se donauit. Continuo curn uoluerit Christus, non suo

1. Ecclesiastes, 10, 1. 2. So (9) alone 3 other MSS. have various confused
readings. 3. Psalm. 90, 7.

