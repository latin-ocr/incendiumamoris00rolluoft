LOVE ALL IN GOD 201

nisi Deum probatur amare. Itaque omne quod diligimur
uel diligimus, totum ad Deum, fontem amoris, referamus.
Quia qui totum cor humanum sibi iubet tribui; eciam
omnes affectus omnesque motus mentis in ipso cupit infigi.

Porro qui uere Deum diligit, nihil in corde suo preter Deum f. 34b

sentit, et si nihil aliud sentit, nihil aliud habet; sed quicquid
habet pro Deo amat, et non amat nisi quod Deus uult ipsum
amare. Ergo non amat nisi Deum, et sic tota eius dileccio
Deus est.

Iscius profecto amor uerus est, quia conformat se
Creatori suo, qui omnia propter semetipsum operatus est,
ita et ipse omnia propter Deum diligit] Quippe 1 quando
amor eternitatis in animabus nostris ueraciter accenditur,
omnis sine dubio mundi namtas, omnisque carnalis dileccio
non nisi stercus uilissimum reputatur. Atque dum mens,
iugi deuocioni dedita, nihil nisi Conditoris sui bene placen-
ciam appetit, mirabiliter in se ardore amoris ignescit,
quatinus paulatim in spiritualibus bonis proficiens et suc-
censens, modo in lubricam et latam uiam que ad mortem
ducit non decidat, sed pocius igne superno erecta usque in
contemplatiuam uitam exeat et ascendat.

Non enim contemplatiua uita ab aliquo in hac lacrimarum
ualle uel ad modicum perfecte adquiritur, nisi prius cor eius
eterni amoris facibus funditus inflammetur, ut uidelicet cor
suum igne amoris ardere senciat, et conscienciam suam
mellita suauitate liquefieri cognoscat. Sic nimirum uix
uere contemplatiuus efficitur, dum et gustando dulcedinem
et senciendo ardorem, pro amoris magnitudine multociens
pene moriatur. Unde et in corporeis amplexibus eterni
amoris quasi iugiter figitur, quia, incessanter contemplandO,
ad illud lumen incircumscriptum uidendum toto desiderio
ascendere conatur. Denique, talis uir nullam nisi diuinam
consolacionem in anima sua nouit admittere, in cuius amore
iam languens, ad finem uite presentis cogitur anhelare,
clamans anxie cum psalmista, Quando ueniam et apparebo

1. Shorb texts “ Item quando amor.”

