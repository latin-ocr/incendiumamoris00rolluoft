220 THE PROFIT OF ADVERSITY

aduersa mundi letanter tolerare, prospero uero fortiter
fugere, te religas: quod si hoc ignorans non attendis, ab
amore Christi deceptus egrederis. Non ergo mireris si
diuersis angusciis fatigeris, et uariis temptacionibus
affligaris; quia si constanter resistis, dulcior et carior coram
Deo efficieris. Recordare quia tanquam aurum in fornace
probauit illos.1 Qui enim amoris Christi dulcedinem
interius senciunt, tribulacionem libenter amplectentes,
terrenum solacium exterius omnino non querunt. Tantus
enim est dulcor infusus in mente uere Christum amantis,
quod si omne mundi gaudium in uno loco fuerit adunatum,
magis delectaretur in solitudinem currere quam illud semel
oculo respicere. Nec mirum quidem nam tota terrena con-
solacio sibi uidetur pocius desolacio quam recreacio. Non
enim potest anima uana gloria depasci que solito more
uisitatur gaudio amoris Dei, cuius cor a dilecto suo non
recedit, quia cicius mori eligeret quam Redemptorem suum
semel offendere uellet.

Ut autem et tu hanc graciam consequaris, peccatorum
penitencium exempla memoriter retine, sanctorum uitam
imitari conare, ut qui peccator es, tamen ad seruicium
Domini conuersus, per peccatores2 ad regnum sublimatos
ad spem respires, et per scrutacionem uite iustorum ab omni
elacione te restingas. Nam per memoriam rei melioris
humiliatur mens uiri sanccioris. Quia cuiuscumque uitam
scriptam inueneris uel relatam audieris, semper incom-
parabiliter illam uitam te digniorem existimabis. Tales
enirn Christi amatores dicuntur, qui pro eius nomine aduersa

f. 40 et aspera mundi suscipiunt, prospera et omnia uana gaudia
contempnunt, despeccionibus‚ opprobriis et scandalis
saturantur, in suis laudibus torquentur, qui pro Deo
solitarie uiuentes, in uia morientes, ad consorcium
angelorum assumuntur in patria.

i Ego enim in solitudinem fugi quia cum hominibus con-
cordare non potui, me nempe a gaudio sepe impediebant3 et
quia non feci quemadmodum ipsi fecerunt, et errorem et

1. Sap. 3, 6. 2. (k) “ penitenciam.’'

