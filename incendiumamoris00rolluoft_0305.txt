LovE MAKEs Two ΘΝΕ 275

Deoque coniungit, sed eciam carnem et sanguinem con-
stringit, ne defluat homo in dulcedinem deceptiuam et in
diuersas errorum concupiscencias deuiaret. In hoc amore
conualescat cor, roboretur et consistat uita nostra, meliorem
nimirum mansionem et suauiorem nunquam inueni,
quoniam me et amabilem meum amor unit, et unum ex
duobus facit.

[Uerumtamen carnalis dileccio prosperabitur et peribit
quemadmodum flos agri in estate, et non erit amplius
exultans et existens quam si non nisi per diem unum per-
duraret, sic certe subsistit per modicum, sed deinceps in
dolorem declinabit, et sic sine dubio amaricabitur in
inanibus amatoribus. Superbia eorum, et ludus in falsa
pulchritudine, in putredinem et turpitudinem detrudetur,
quoniam iam precipitati sunt in tormentum, quod cum eis
erit ineternum. Non transibit, sicut sua falsa felicitas et
gaudium quod habuerunt, in splendore sue speciei frustra
transierunt, et uelociter euanuit omne in quo delectabantur.
Deus autem dat pulchritudinem uiris et feminis, non ut
inuicem inardescant contempnendo creatorem suum, sicut
iam pene omnibus accidit, sed ut beneficia Domini Dei
sui recognoscentes, ipsum toto corde glorificent et in—
cessanter ament; atque ad ipsam perhennem nulehritu-
dinem, cui omnis mundialis species et gloria comparata
nichil est, iugiter suspirent. Si enim amabilis forma
apparet in seruis mundi, que erit pulchritudo in filiis Dei
in celo constitutis? Proinde amemus ardenter, quia si in
almiphona amenitate amauerimus, Christo canemus cum
melodia, cuius amor omnia uincit, et nos ergo in amore
uiuamus et in quo eciam moriamur]

CAP. 42.

(De dulcedine et felicitate amoris Dei, et de cantico
philomene, et oracio pro perseuerancia cantici
spiritualis et realis, quem amatores mundi non habent.)

Dulciorem uoluptatem non cognosco, quam in corde meo
canere tibi, Ihesu, quern diligo, canticum laudis tue.

