f.

f.44

44b

228 AN INSTRUCTION FOR THE SIMPLE

uirtutes confundit. Unde qui libere cupit amare Christum,
oculis mentis ad amorem mulieris non habeat respectum.
Femine,1 si uiros ament, insaniunt, quia modum amando
tenere non sciunt. Quando autem amantur amarissime
pungunt. Unum oculum habent insidiarum, alterum ueri
doloris; quarum amor sensum distrahit, racionem peruertit,
totam mentis sapienciam in stulticiam mutat, a Deo cor
alienat, et animam captiuatam demonibus subiugat. Et
quidam qui carnali amore, etsi non uoluntate libidinis
explende mulierem respicit, nec ab illicitis motibus, nec
ab immundis cogitacionibus immunem se custodit, sed sepe
se senciet in maculis fetidum, et ad perpetranda maiora
forte delectatum.

Species uero mulierum multos decipit, cuius con-cupis-
cencia, corda eciam iustorum quandoque subuertit, utque
spiritu inceperant, in carne terminentur. Caue ergo ne ita
in principio bone conuersacionis cum mulieris pulchritudine
colloquium habeas, quod inde sumpto uenenose delectacionis
morbo, ad perferendam et implendam mentis immundiciam
scienter deceptus, et uecorditer ab inimicis deuictus traheris.
Fuge atque mulieres discrete, ut semper cogitaciones tue
ab eis distantes sint longe, quia etsi illa bona sit, tamen
diabolo impugnante et suggerente, specie quoque alliciente
propter carnis infirmitatem, uoluntas tua in eis ultra modum
poterit delectari. Sed si incessanter amorem Christi
rumines, ipsumque in conspectu tuo ubicumque habeas cum
timore, estimo quod per falsa blandimenta mulieris nequa-
quam aliquando decipieris; immo quantomagis per inanes
blandicias tibi uideris allici ac temptari, si illas tanquam
lanugineml ac fabulam, sicut sunt, contempseris, tanto
nimirum uberius Domini amoris gaudio potieris.

Mirabiliter quidem agit Christus in dilectis suis quos
tenero amore et speciali ad se rapit. Non uero molliciem
aut speciem carnis cupiunt, omnia temporalia obliuioni
tradunt, prospera seculi non amant, nec aliqua eius aduersa
formidant. Solitarii esse ualde diligunt, ut in gaudium

1. (j) and (s) have marginal note. “ Non est modus in amore mulieris.”

